<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">辟君三舍</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000105%22.%26v%3D-1" class="clink" target=_blank>退避三舍</a>」之典源，提供參考。</font> ◎<font class="english_word">１</font><font class="dianuan_mark">《左傳．僖公二十三年》</font><br>（重耳）及楚，楚子饗之<font size=-2 color="#999900"><font class="dianyuanfont"><b><i>1></i></b></font></font>，曰：「公子若反<font size=-2 color="#999900"><font class="dianyuanfont"><b><i>2></i></b></font></font>晉國，則何以報不穀<font size=-2 color="#999900"><font class="dianyuanfont"><b><i>3></i></b></font></font>？」對曰：「子女玉帛則君有之，羽毛齒革<font size=-2 color="#999900"><font class="dianyuanfont"><b><i>4></i></b></font></font>則君地生焉。其波及<font size=-2 color="#999900"><font class="dianyuanfont"><b><i>5></i></b></font></font>晉國者，君之餘也，其何以報君？」曰：「雖然，何以報我？」對曰：「若以君之靈<font size=-2 color="#999900"><font class="dianyuanfont"><b><i>6></i></b></font></font>，得反晉國，晉、楚治兵<font size=-2 color="#999900"><font class="dianyuanfont"><b><i>7></i></b></font></font>，遇於中原，其辟君三舍<font size=-2 color="#999900"><font class="dianyuanfont"><b><i>8></i></b></font></font>。若不獲命<font size=-2 color="#999900"><font class="dianyuanfont"><b><i>9></i></b></font></font>，其左執鞭弭<font size=-2 color="#999900"><font class="dianyuanfont"><b><i>10></i></b></font></font>、右屬櫜鞬<font size=-2 color="#999900"><font class="dianyuanfont"><b><i>11></i></b></font></font>，以與君周旋<font size=-2 color="#999900"><font class="dianyuanfont"><b><i>12></i></b></font></font>。」<font  size=4 color="#808080">子玉請殺之。楚子曰：「晉公子廣而儉，文而有禮。其從者肅而寬，忠而能力。」晉侯無親，外內惡之。吾聞姬姓，唐叔之後，其後衰者也，其將由晉公子乎？天將興之，誰能廢之，違天必有大咎。」乃送諸秦。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 楚子饗之：楚莊王以酒宴款待晉國公子重耳。楚子，指楚莊王（？<font class="english_word">∼</font>西元前<font class="english_word">５</font><font class="english_word">９</font><font class="english_word">１</font>），春秋時楚國國君，名侶。有雄才，任用伍舉、蘇從，勵精圖治，國勢大張，滅庸克宋，伐陳圍鄭，與晉爭霸，為春秋五霸之一。在位二十三年，諡莊。饗，音ㄒ｜ㄤˇ，以盛宴款待賓客。</font></div>
<div class="Rulediv"><font class="english_word">(2)</font> 反：通「返」，回到。</font></div>
<div class="Rulediv"><font class="english_word">(3)</font> 不穀：不善，古代君侯自謙之詞。</font></div>
<div class="Rulediv"><font class="english_word">(4)</font> 羽毛齒革：珍禽異獸的鳥羽、獸毛、象牙和皮革。</font></div>
<div class="Rulediv"><font class="english_word">(5)</font> 波及：澤及、影響到。</font></div>
<div class="Rulediv"><font class="english_word">(6)</font> 靈：威靈。</font></div>
<div class="Rulediv"><font class="english_word">(7)</font> 治兵：出兵，指開啟戰端。</font></div>
<div class="Rulediv"><font class="english_word">(8)</font> 辟君三舍：避開楚軍，後退九十里。辟，音ㄅ｜ˋ，通「避」，躲開、迴避。三舍，即九十里，古人以三十里為一舍。</font></div>
<div class="Rulediv"><font class="english_word">(9)</font> 獲命：得到允許。</font></div>
<div class="Rulediv">(10) 左執鞭弭：左手拿著馬鞭和弓。鞭，馬鞭。弭，音ㄇ｜ˇ，沒有裝飾而末端以骨、角鑲嵌的弓。</font></div>
<div class="Rulediv">(11) 右屬櫜鞬：右邊佩帶弓箭袋。屬，音ㄓㄨˇ，佩、繫。櫜鞬，音ㄍㄠ　ㄐ｜ㄢ，裝武器的袋子。</font></div>
<div class="Rulediv">(12) 周旋：輾轉追逐。此指應戰。</font> </div><br><div>◎<font class="english_word">２</font><font class="dianuan_mark">《左傳．僖公二十八年》</font><br>公說，乃拘宛春於衛，且私許復曹、衛。曹、衛告絕於楚。子玉怒，從晉師。晉師退。軍吏曰：「以君辟臣，辱也。且楚師老矣，何故退？」子犯曰：「師直為壯，曲為老，豈在久矣？微楚之惠不及此，退三舍辟之，所以報也。背惠食言，以亢其讎，我曲楚直。其眾素飽，不可謂老。我退而楚還，我將何求？若其不還，君退臣犯，曲在彼矣。」退三舍。楚眾欲止，子玉不可。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
