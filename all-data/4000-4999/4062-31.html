<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">不時之須</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000001243%22.%26v%3D-1" class="clink" target=_blank>不時之需</a>」之典源，提供參考。</font> ＃宋．蘇軾〈後赤壁賦〉（據<font class="dianuan_mark">《蘇軾東坡全集．前集．卷一九》</font>引）<font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">是歲十月之望，步自雪堂，將歸于臨皋。二客從予，過黃泥之阪。霜露既降，木葉盡脫。人影在地，仰見明月。顧而樂之，行歌相答。已而歎曰：「有客無酒，有酒無肴，月白風清，如此良夜何？」</font>客曰：「今者薄暮<font size=-2 color="#999900"><font class="dianyuanfont"><b><i>2></i></b></font></font>，舉網得魚，巨口細鱗，狀似松江之鱸<font size=-2 color="#999900"><font class="dianyuanfont"><b><i>3></i></b></font></font>，顧安所得酒乎？」歸而謀諸婦。婦曰：「我有斗酒，藏之久矣，以待子<font size=-2 color="#999900"><font class="dianyuanfont"><b><i>4></i></b></font></font>不時之須。」於是攜酒與魚，復遊於赤壁<font size=-2 color="#999900"><font class="dianyuanfont"><b><i>5></i></b></font></font>之下。<font  size=4 color="#808080">江流有聲，斷岸千尺。山高月小，水落石出。曾日月之幾何，而江山不可復識矣。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於宋．王質〈論吏民劄子〉。</font></div>
<div class="Rulediv"><font class="english_word">(2)</font> 薄暮：傍晚，太陽將落的時候。</font></div>
<div class="Rulediv"><font class="english_word">(3)</font> 鱸：動物名。脊椎動物亞門硬骨魚綱鱸形目。頭大，體狹長。巨口細鱗，下顎稍突出。背部淡蒼色，腹部白色，體側及背鰭有黑斑。性凶猛，以魚蝦為食。常棲於近海，夏季由海溯河，冬季由河入海。可供食用。</font></div>
<div class="Rulediv"><font class="english_word">(4)</font> 子：你。同「爾」、「汝」。</font></div>
<div class="Rulediv"><font class="english_word">(5)</font> 赤壁：即今湖北省黃岡縣城外的赤鼻磯。</font><font  size=4 ></div><br><font class="dianuan_mark2">〔參考資料〕</font><br></font> 宋．王質〈論吏民劄子〉（據<font class="dianuan_mark">《雪山集．卷三》</font>引）<br>且今之為郡縣之吏者，蓋亦甚難矣。監司不卹郡縣，故嘗有不時之需，稍緩則符檄紛紛，逼切則急于星火。權要不卹郡縣，故嘗有難應之求，稍不如所欲，則怒罵陵拂，以至于浸淫搖撼以快其志。</font></font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
