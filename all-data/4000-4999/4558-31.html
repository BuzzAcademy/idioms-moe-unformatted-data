<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">一錢不直</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000001094%22.%26v%3D-1" class="clink" target=_blank>一錢不值</a>」之典源，提供參考。</font> <font class="dianuan_mark">《史記．卷一○七．魏其武安侯列傳》</font><br><font  size=4 color="#808080">夏，丞相取燕王女為夫人，有太后詔，召列侯宗室皆往賀。魏其侯過灌夫，欲與俱。夫謝曰：「夫數以酒失得過丞相，丞相今者又與夫有郤。」魏其曰：「事已解。」彊與俱。飲酒酣，武安起為壽，坐皆避席伏。已魏其侯為壽，獨故人避席耳，餘半膝席。灌夫不悅。起行酒，至武安，武安膝席曰：「不能滿觴。」夫怒，因嘻笑曰：「將軍貴人也，屬之！」時武安不肯。</font>行酒<font size=-2 color="#999900"><font class="dianyuanfont"><b><i>1></i></b></font></font>次至臨汝侯，臨汝侯方與程不識耳語，又不避席<font size=-2 color="#999900"><font class="dianyuanfont"><b><i>2></i></b></font></font>。夫<font size=-2 color="#999900"><font class="dianyuanfont"><b><i>3></i></b></font></font>無所發怒，乃罵臨汝侯曰：「生平毀<font size=-2 color="#999900"><font class="dianyuanfont"><b><i>4></i></b></font></font>程不識不直<font size=-2 color="#999900"><font class="dianyuanfont"><b><i>5></i></b></font></font>一錢，今日長者為壽，乃效<font size=-2 color="#999900"><font class="dianyuanfont"><b><i>6></i></b></font></font>女兒呫囁<font size=-2 color="#999900"><font class="dianyuanfont"><b><i>7></i></b></font></font>耳語！」<font  size=4 color="#808080">武安謂灌夫曰：「程李俱東西宮衛尉，今眾辱程將軍，仲孺獨不為李將軍地乎？」灌夫曰：「今日斬頭陷匈，何知程李乎！」坐乃起更衣，稍稍去。魏其侯去，麾灌夫出。武安遂怒曰：「此吾驕灌夫罪。」乃令騎留灌夫。灌夫欲出不得。籍福起為謝，案灌夫項令謝。夫愈怒，不肯謝。武安乃麾騎縛夫置傳舍，召長史曰：「今日召宗室，有詔。」劾灌夫罵坐不敬，繫居室。遂按其前事，遣吏分曹逐捕諸灌氏支屬，皆得弃市罪。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 行酒：酌酒奉客，即今「敬酒」。</font></div>
<div class="Rulediv"><font class="english_word">(2)</font> 避席：古人席地而坐，為表示對某人尊敬，離席而起。</font></div>
<div class="Rulediv"><font class="english_word">(3)</font> 夫：灌夫（？<font class="english_word">∼</font>前<font class="english_word">１</font><font class="english_word">３</font><font class="english_word">１</font>），字仲孺，西漢潁川人。父張孟為灌嬰舍人，改姓灌。吳楚反，孟死軍中，夫入吳軍殺敵，以此聞名，為中郎將。武帝時為太僕，次年徙為燕相。性剛直，好任俠，食客日數十百人。後因酒後辱丞相田蚡，與其族皆見誅。</font></div>
<div class="Rulediv"><font class="english_word">(4)</font> 毀：詆毀，貶抑。</font></div>
<div class="Rulediv"><font class="english_word">(5)</font> 直：抵得上。通「值」。</font></div>
<div class="Rulediv"><font class="english_word">(6)</font> 效：摹仿。</font></div>
<div class="Rulediv"><font class="english_word">(7)</font> 呫囁：音ㄔㄜˋ　ㄓㄜˊ，附耳細語。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
