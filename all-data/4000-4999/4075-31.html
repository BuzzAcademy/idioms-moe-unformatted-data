<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">毛髮悚然</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000443%22.%26v%3D-1" class="clink" target=_blank>毛骨悚然</a>」之典源，提供參考。</font> 宋．洪邁<font class="dianuan_mark">《夷堅志．丁志．卷七．大渾王》</font><br><font  size=4 color="#808080">聞人興祖，字餘慶，秀州人。博學有文采，魁伉豪放，不拘小節，居於近郊，自稱「東郊耕民」。為州學錄，與學諭婁虡友善。紹興丁卯夏，虡以疾卒。秋九月，興祖夢一客來訪其居，緋袍跨馬，導從甚盛，諦視，乃虡也。謂興祖曰：「幸當與君聯事。」呼後騎使升，曰：「此馬頃刻千里。」俛仰間身已據鞍，遂交轡而行。夾道列炬如晝，行數里，火光浸微。至大官府，中有殿，南向垂簾，簾內燈燭明滅。廷下吏卒或坐或臥，見二騎至，不為起。二人轉而東，復少北，有聽事，對設兩榻，執事者鞠躬聲喏，虡揖就坐，曰：「此君治所也。」俄一小兒自屏間出，挽其衣。虡曰：「令嗣先在此矣。」蓋數年前所失稚子也。虡曰：「君且歸，徐當相迎。」興祖方攬轡，蹶然而寤。明日，遍告常所來往者，疑為不祥。</font>未幾，因出謁<font size=-2 color="#999900"><font class="dianyuanfont"><b><i>1></i></b></font></font>，過婁氏之門，毛骨凜然俱竦<font size=-2 color="#999900"><font class="dianyuanfont"><b><i>2></i></b></font></font>，即得疾。扶歸家，信宿<font size=-2 color="#999900"><font class="dianyuanfont"><b><i>3></i></b></font></font>而卒。<font  size=4 color="#808080">卒後，其表弟陳振夢見之，與語如平生。振曰：「聞兄為冥吏，信否？」興祖唯唯。振又曰：「人持盃珓來卜者，兄能告以吉凶乎？」曰：「大渾王雅不喜此。」振曰：「然則兄為大渾王官屬邪？」興祖遽曰：「吾失言，吾失言。」號慟而去。振驚寤，尚依約聞其哭聲云。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 出謁：外出拜見。謁，音｜ㄝˋ。</font></div>
<div class="Rulediv"><font class="english_word">(2)</font> 毛骨凜然俱竦：全身由外到內都感到寒凜恐懼。凜然，寒冷。竦，恐懼，通「悚」。</font></div>
<div class="Rulediv"><font class="english_word">(3)</font> 信宿：連睡二夜。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
