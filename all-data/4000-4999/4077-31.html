<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">長驅徑入</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000001247%22.%26v%3D-1" class="clink" target=_blank>長驅直入</a>」之典源，提供參考。</font> <font class="dianuan_mark">《漢書．卷五二．竇田灌韓傳．韓安國》</font><br><font  size=4 color="#808080">匈奴來請和親，上下其議。……恢曰：「不然。臣聞鳳鳥乘於風，聖人因於時。昔秦繆公都雍，地方三百里，知時宜之變，攻取西戎，辟地千里，并國十四，隴西、北地是也。及後蒙恬為秦侵胡，辟數千里，以河為竟，累石為城，樹榆為塞，匈奴不敢飲馬於河，置烽燧，然後敢牧馬。夫匈奴獨可以威服，不可以仁畜也。今以中國之盛，萬倍之資，遣百分之一以攻匈奴，譬猶以彊弩射且潰之癰也，必不留行矣。若是，則北發月氏可得而臣也。臣故曰擊之便。」安國曰：「不然。臣聞用兵者以飽待饑，正治以待其亂，定舍以待其勞，故接兵覆眾，伐國墮城，常坐而役敵國，此聖人之兵也。</font>且臣聞之，衝風之衰，不能起毛羽；彊弩之末<font size=-2 color="#999900"><font class="dianyuanfont"><b><i>1></i></b></font></font>，力不能入魯縞<font size=-2 color="#999900"><font class="dianyuanfont"><b><i>2></i></b></font></font>。夫盛之有衰，猶朝<font size=-2 color="#999900"><font class="dianyuanfont"><b><i>3></i></b></font></font>之必莫<font size=-2 color="#999900"><font class="dianyuanfont"><b><i>4></i></b></font></font>也。今將卷甲輕舉，深入長敺，難以為功；從行則迫脅，衡行則中絕，疾則糧乏，徐則後利，不至千里，人馬乏食。<font  size=4 color="#808080">兵法曰：『遺人獲也。』意者有它繆巧可以禽之，則臣不知也；不然，則未見深入之利也。臣故曰勿擊便。」</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 彊弩之末：強弩射出的箭，到射程盡頭，已經沒有力道。比喻原本強大的力量已經衰竭，不能再發揮效用。見「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000160%22.%26v%3D-1" class="clink" target=_blank>強弩之末</a>」。</font></div>
<div class="Rulediv"><font class="english_word">(2)</font> 縞：音ㄍㄠˇ，白色的絲織品。</font></div>
<div class="Rulediv"><font class="english_word">(3)</font> 朝：音ㄓㄠ，白天。</font></div>
<div class="Rulediv"><font class="english_word">(4)</font> 莫：音ㄇㄨˋ，同「暮」，傍晚、太陽將落的時候。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
