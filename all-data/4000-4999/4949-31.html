<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">達權應變</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000815%22.%26v%3D-1" class="clink" target=_blank>通權達變</a>」之典源，提供參考。</font> <font class="dianuan_mark">《三國志．卷三二．蜀書．先主傳二》</font><br><font  size=4 color="#808080">先主上言漢帝曰：「……臣昔與車騎將軍董承圖謀討操，機事不密，承見陷害，臣播越失據，忠義不果。遂得使操窮凶極逆，主后戮殺，皇子鴆害。雖糾合同盟，念在奮力，懦弱不武，歷年未效。常恐殞沒，孤負國恩，寤寐永歎，夕惕若厲。今臣群寮以為在昔虞書敦敘九族，庶明勵翼，五帝損益，此道不廢。周監二代，並建諸姬，實賴晉、鄭夾輔之福。高祖龍興，尊王子弟，大啟九國，卒斬諸呂，以安大宗。今操惡直醜正，寔繁有徒，包藏禍心，篡盜已顯。既宗室微弱，帝族無位，斟酌古式，依假權宜，上臣大司馬漢中王。</font>臣伏自三省<font size=-2 color="#999900"><font class="dianyuanfont"><b><i>1></i></b></font></font>，受國厚恩，荷任<font size=-2 color="#999900"><font class="dianyuanfont"><b><i>2></i></b></font></font>一方，陳力未效，所獲已過，不宜復忝<font size=-2 color="#999900"><font class="dianyuanfont"><b><i>3></i></b></font></font>高位以重罪謗。群寮<font size=-2 color="#999900"><font class="dianyuanfont"><b><i>4></i></b></font></font>見逼，迫臣以義。臣退惟寇賊不梟<font size=-2 color="#999900"><font class="dianyuanfont"><b><i>5></i></b></font></font>，國難未已，宗廟傾危，社稷將墜，成臣憂責碎首之負。若應權通變，以寧靖<font size=-2 color="#999900"><font class="dianyuanfont"><b><i>6></i></b></font></font>聖朝，雖赴水火，所不得辭，敢慮常宜，以防後悔。<font  size=4 color="#808080">輒順眾議，拜受印璽，以崇國威。仰惟爵號，位高寵厚，俯思報效，憂深責重，驚怖累息，如臨于谷。盡力輸誠，獎厲六師，率齊群義，應天順時，撲討凶逆，以寧社稷，以報萬分。謹拜章因驛上還所假左將軍、宜城亭侯印綬。」於是還治成都。拔魏延為都督，鎮漢中。時關羽攻曹公將曹仁，禽于禁於樊。俄而孫權襲殺羽，取荊州。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 三省：本指以三事省察自己。語出<font class="dianuan_mark">《論語．學而》</font>：「曾子曰：『吾日三省吾身：為人謀而不忠乎？與朋友交而不信乎？傳不習乎？』」此指再三反省。</font></div>
<div class="Rulediv"><font class="english_word">(2)</font> 荷任：擔負重任。荷，音ㄏㄜˋ。</font></div>
<div class="Rulediv"><font class="english_word">(3)</font> 忝：音ㄊ｜ㄢˇ，辱。自謙自己才能不足以勝任的意思。</font></div>
<div class="Rulediv"><font class="english_word">(4)</font> 寮：通「僚」，官吏。</font></div>
<div class="Rulediv"><font class="english_word">(5)</font> 梟：音ㄒ｜ㄠ，斬除、消滅。</font></div>
<div class="Rulediv"><font class="english_word">(6)</font> 寧靖：安定。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
