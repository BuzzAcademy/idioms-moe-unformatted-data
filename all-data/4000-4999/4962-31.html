<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">夢覺黃粱</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000047999%22.%26v%3D-1" class="clink" target=_blank>黃粱一夢</a>」之典源，提供參考。</font> 唐．沈既濟<font class="dianuan_mark">《枕中記》</font>（據<font class="dianuan_mark">《唐人小說》</font>引）<br><font  size=4 color="#808080">開元七年，道士有呂翁者，得神仙術，行邯鄲道中，息邸舍，攝帽弛帶，隱囊而坐。俄見旅中少年，乃盧生也。衣短褐，乘青駒，將適于田，亦止於邸中，與翁共席而坐，言笑殊暢。久之，盧生顧其衣裝敝褻，乃長歎息曰：「大丈夫生世不諧，困如是也！」翁曰：「觀子形體，無苦無恙，談諧方適，而歎其困者，何也？」生曰：「吾此苟生耳。何適之謂？」翁曰：「此不謂適，而何謂適？」答曰：「士之生世，當建功樹名，出將入相，列鼎而食，選聲而聽，使族益昌而家益肥，然後可以言適乎。吾嘗志於學，富於游藝，自惟當年青紫可拾。今已適壯，猶勤畎畝，非困而何？」</font>言訖，而目昏思寐。時主人方蒸黍<font size=-2 color="#999900"><font class="dianyuanfont"><b><i>1></i></b></font></font>。翁乃探囊中枕以授之，曰：「子枕吾枕，當令子榮適如志<font size=-2 color="#999900"><font class="dianyuanfont"><b><i>2></i></b></font></font>。」其枕青瓷，而竅其兩端<font size=-2 color="#999900"><font class="dianyuanfont"><b><i>3></i></b></font></font>。生俛首<font size=-2 color="#999900"><font class="dianyuanfont"><b><i>4></i></b></font></font>就之，見其竅漸大，明朗。乃舉身而入，遂至其家。數月，娶清河崔氏<font size=-2 color="#999900"><font class="dianyuanfont"><b><i>5></i></b></font></font>女。<font  size=4 color="#808080">……</font>明年，舉進士，登第；釋褐秘校<font size=-2 color="#999900"><font class="dianyuanfont"><b><i>6></i></b></font></font>；應制<font size=-2 color="#999900"><font class="dianyuanfont"><b><i>7></i></b></font></font>，轉渭南尉；俄遷監察御史；轉起居舍人<font size=-2 color="#999900"><font class="dianyuanfont"><b><i>8></i></b></font></font>，知制誥<font size=-2 color="#999900"><font class="dianyuanfont"><b><i>9></i></b></font></font>。三載，出典同州<font size=-2 color="#999900"><font class="dianyuanfont"><b><i>10></i></b></font></font>，遷陝牧。<font  size=4 color="#808080">……</font>出入中外<font size=-2 color="#999900"><font class="dianyuanfont"><b><i>11></i></b></font></font>，徊翔臺閣<font size=-2 color="#999900"><font class="dianyuanfont"><b><i>12></i></b></font></font>，五十餘年，崇盛赫奕<font size=-2 color="#999900"><font class="dianyuanfont"><b><i>13></i></b></font></font>。性頗奢蕩，甚好佚樂，後庭聲色<font size=-2 color="#999900"><font class="dianyuanfont"><b><i>14></i></b></font></font>，皆第一綺麗。前後賜良田、甲第<font size=-2 color="#999900"><font class="dianyuanfont"><b><i>15></i></b></font></font>、佳人、名馬，不可勝數。後年漸衰邁，屢乞骸骨<font size=-2 color="#999900"><font class="dianyuanfont"><b><i>16></i></b></font></font>，不許。<font  size=4 color="#808080">……</font>是夕，薨<font size=-2 color="#999900"><font class="dianyuanfont"><b><i>17></i></b></font></font>。盧生欠伸<font size=-2 color="#999900"><font class="dianyuanfont"><b><i>18></i></b></font></font>而悟，見其身方偃<font size=-2 color="#999900"><font class="dianyuanfont"><b><i>19></i></b></font></font>於邸舍<font size=-2 color="#999900"><font class="dianyuanfont"><b><i>20></i></b></font></font>，呂翁坐其傍，主人蒸黍未熟，觸類如故<font size=-2 color="#999900"><font class="dianyuanfont"><b><i>21></i></b></font></font>。生蹶然<font size=-2 color="#999900"><font class="dianyuanfont"><b><i>22></i></b></font></font>而興，曰：「豈其夢寐也？」翁謂生曰：「人生之適，亦如是矣。」</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 黍：植物名，即今俗稱之黃米。一年生草本。葉細長而尖，有粗毛，平行脈。果實呈淡黃白色，帶黏性；宜於大暑時植於旱田。</font></div>
<div class="Rulediv"><font class="english_word">(2)</font> 榮適如志：如願獲得榮華富貴。</font></div>
<div class="Rulediv"><font class="english_word">(3)</font> 竅其兩端：兩頭有孔。竅，音ㄑ｜ㄠˋ，孔。</font></div>
<div class="Rulediv"><font class="english_word">(4)</font> 俛首：低頭。俛，音ㄈㄨˇ。</font></div>
<div class="Rulediv"><font class="english_word">(5)</font> 清河崔氏：清河縣的崔姓世家。清河，唐朝縣名，故地在今河北省清河縣。崔氏，在唐代為豪門大姓。</font></div>
<div class="Rulediv"><font class="english_word">(6)</font> 釋褐秘校：授予掌管典籍或起草文書之官。釋褐，古時新進士必在太學行釋褐禮，脫去粗布衣服而換穿官服。後比喻做官或進士的及第授官。褐，音ㄏㄜˊ。</font></div>
<div class="Rulediv"><font class="english_word">(7)</font> 應制：即應詔，奉皇帝的詔命。</font></div>
<div class="Rulediv"><font class="english_word">(8)</font> 起居舍人：職官名。即古代右史記言之職。</font></div>
<div class="Rulediv"><font class="english_word">(9)</font> 知制誥：職官名。唐宋兩朝專掌內命，典司詔誥的官吏。</font></div>
<div class="Rulediv">(10) 出典同州：出任為同州刺史。典，掌管。</font></div>
<div class="Rulediv">(11) 中外：朝廷內外。</font></div>
<div class="Rulediv">(12) 徊翔臺閣：歷任尚書多年。徊翔，來往出入。臺閣，朝廷、廟堂，指擔任顯耀官職。</font></div>
<div class="Rulediv">(13) 赫奕：光明顯耀的樣子。指官位高貴。</font></div>
<div class="Rulediv">(14) 聲色：淫靡的音樂與美色，泛指荒嬉娛樂之事。此指歌妓。</font></div>
<div class="Rulediv">(15) 甲第：豪門貴族的宅第。</font></div>
<div class="Rulediv">(16) 乞骸骨：請求告老還鄉。舊稱大臣辭官，言使骸骨得歸葬鄉土。骸，音ㄏㄞˊ。</font></div>
<div class="Rulediv">(17) 薨：音ㄏㄨㄥ，稱古代諸侯或大官的死亡。</font></div>
<div class="Rulediv">(18) 欠伸：張嘴哈氣伸懶腰。</font></div>
<div class="Rulediv">(19) 偃：音｜ㄢˇ，倒臥。</font></div>
<div class="Rulediv">(20) 邸舍：客棧、旅館。邸，音ㄉ｜ˇ。</font></div>
<div class="Rulediv">(21) 觸類如故：身旁所有事物還是和從前一樣。</font></div>
<div class="Rulediv">(22) 蹶然：急起、驚起的樣子。蹶，音ㄐㄩㄝˊ。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
