<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">原璧歸趙</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000341%22.%26v%3D-1" class="clink" target=_blank>完璧歸趙</a>」之典源，提供參考。</font> <font class="dianuan_mark">《史記．卷八一．廉頗藺相如列傳》</font><br><font  size=4 color="#808080">王召見，問藺相如曰：「秦王以十五城請易寡人之璧，可予不？」相如曰：「秦彊而趙弱，不可不許。」王曰：「取吾璧，不予我城，奈何？」相如曰：「秦以城求璧而趙不許，曲在趙。趙予璧而秦不予趙城，曲在秦。均之二策，寧許以負秦曲。」王曰：「誰可使者？」</font>相如<font size=-2 color="#999900"><font class="dianyuanfont"><b><i>1></i></b></font></font>曰：「王必無人，臣願奉璧往使。城入趙而璧留秦；城不入，臣請完璧歸趙。」趙王<font size=-2 color="#999900"><font class="dianyuanfont"><b><i>2></i></b></font></font>於是遂遣相如奉璧西入秦。秦王<font size=-2 color="#999900"><font class="dianyuanfont"><b><i>3></i></b></font></font>坐章臺見相如，相如奉璧奏秦王。秦王大喜，傳以示美人及左右，左右皆呼萬歲。相如視秦王無意償趙城，乃前曰：「璧有瑕，請指示王。」王授璧，相如因持璧卻立<font size=-2 color="#999900"><font class="dianyuanfont"><b><i>4></i></b></font></font>，倚柱，怒髮上衝冠<font size=-2 color="#999900"><font class="dianyuanfont"><b><i>5></i></b></font></font>，謂秦王曰：「大王欲得璧，使人發書至趙王，趙王悉召群臣議，皆曰『秦貪，負其彊，以空言求璧，償城恐不可得』。議不欲予秦璧。臣以為布衣之交<font size=-2 color="#999900"><font class="dianyuanfont"><b><i>6></i></b></font></font>尚不相欺，況大國乎！且以一璧之故，逆彊秦之驩<font size=-2 color="#999900"><font class="dianyuanfont"><b><i>7></i></b></font></font>，不可。於是趙王乃齋戒<font size=-2 color="#999900"><font class="dianyuanfont"><b><i>8></i></b></font></font>五日，使臣奉璧，拜送書於庭。何者？嚴大國之威以修敬也。今臣至，大王見臣列觀，禮節甚倨<font size=-2 color="#999900"><font class="dianyuanfont"><b><i>9></i></b></font></font>；得璧，傳之美人，以戲弄臣。臣觀大王無意償趙王城邑，故臣復取璧。大王必欲急臣，臣頭今與璧俱碎於柱矣！」相如持其璧睨<font size=-2 color="#999900"><font class="dianyuanfont"><b><i>10></i></b></font></font>柱，欲以擊柱。秦王恐其破璧，乃辭謝固請，召有司<font size=-2 color="#999900"><font class="dianyuanfont"><b><i>11></i></b></font></font>案圖，指從此以往十五都予趙。相如度秦王特以詐詳<font size=-2 color="#999900"><font class="dianyuanfont"><b><i>12></i></b></font></font>為予趙城，實不可得，乃謂秦王曰：「和氏璧<font size=-2 color="#999900"><font class="dianyuanfont"><b><i>13></i></b></font></font>，天下所共傳寶也，趙王恐，不敢不獻。趙王送璧時，齋戒五日，今大王亦宜齋戒五日，設九賓<font size=-2 color="#999900"><font class="dianyuanfont"><b><i>14></i></b></font></font>於廷，臣乃敢上璧。」秦王度之，終不可彊奪，遂許齋五日，舍相如廣成傳。相如度秦王雖齋，決負約不償城，乃使其從者衣褐，懷其璧，從徑道亡，歸璧于趙。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 相如：藺相如，生卒年不詳，戰國趙人。出身寒微，本為趙宦者令繆賢的門客。趙惠文王時，秦昭襄王想用十五座城池交換趙國的和氏璧，相如帶著璧玉前往，見秦王無意償城，便以智謀將和氏璧完整帶回趙國。後來又在秦、趙澠池之會，智辯秦王，使趙王免於屈辱，遂封為上卿。</font></div>
<div class="Rulediv"><font class="english_word">(2)</font> 趙王：趙惠文王（？<font class="english_word">∼</font>西元前<font class="english_word">２</font><font class="english_word">６</font><font class="english_word">６</font>），戰國時趙國君，名何。任用廉頗、趙奢為將，藺相如為上卿，均有功績。</font></div>
<div class="Rulediv"><font class="english_word">(3)</font> 秦王：指秦昭襄王。名稷，戰國時秦國君，生卒年不詳。在位時用范雎採遠交近攻之策，向東擴展，國勢強盛。然於和氏璧事件與澠池之會中，皆受挫於藺相如。</font></div>
<div class="Rulediv"><font class="english_word">(4)</font> 卻立：退後幾步才站住。</font></div>
<div class="Rulediv"><font class="english_word">(5)</font> 怒髮上衝冠：盛怒的樣子。見「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000265%22.%26v%3D-1" class="clink" target=_blank>怒髮衝冠</a>」。</font></div>
<div class="Rulediv"><font class="english_word">(6)</font> 布衣之交：平民之間相互的交往。</font></div>
<div class="Rulediv"><font class="english_word">(7)</font> 驩：音ㄏㄨㄢ，通「歡」，歡心、友好。</font></div>
<div class="Rulediv"><font class="english_word">(8)</font> 齋戒：在祭祀或舉行重要典禮之前，沐浴更衣，不飲酒，不吃葷，夫妻不同房，嚴守戒律，以示虔誠莊敬。</font></div>
<div class="Rulediv"><font class="english_word">(9)</font> 倨：音ㄐㄩˋ，傲慢無禮。</font></div>
<div class="Rulediv">(10) 睨：音ㄋ｜ˋ，斜著眼睛看。</font></div>
<div class="Rulediv">(11) 有司：官員。職有專司，故稱為「有司」。</font></div>
<div class="Rulediv">(12) 詳：通「佯」，假裝、偽裝。</font></div>
<div class="Rulediv">(13) 和氏璧：戰國時楚人卞和得玉璞於楚地山中，楚文王時理其璞，製成寶璧，後為趙惠文王所得。</font></div>
<div class="Rulediv">(14) 九賓：古代朝會大典設九賓，指公、侯、伯、子、男、孤、卿、大夫、士。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
