<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">怒髮沖冠</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000265%22.%26v%3D-1" class="clink" target=_blank>怒髮衝冠</a>」之典源，提供參考。</font> ◎<font class="english_word">１</font>＃<font class="dianuan_mark">《史記．卷八一．廉頗藺相如列傳》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">秦王坐章臺見相如，相如奉璧奏秦王。秦王大喜，傳以示美人及左右，左右皆呼萬歲。</font>相如<font size=-2 color="#999900"><font class="dianyuanfont"><b><i>2></i></b></font></font>視秦王<font size=-2 color="#999900"><font class="dianyuanfont"><b><i>3></i></b></font></font>無意償趙<font size=-2 color="#999900"><font class="dianyuanfont"><b><i>4></i></b></font></font>城，乃前曰：「璧<font size=-2 color="#999900"><font class="dianyuanfont"><b><i>5></i></b></font></font>有瑕<font size=-2 color="#999900"><font class="dianyuanfont"><b><i>6></i></b></font></font>，請指示王。」王授璧，相如因持璧卻立<font size=-2 color="#999900"><font class="dianyuanfont"><b><i>7></i></b></font></font>，倚柱，怒髮上衝冠，<font  size=4 color="#808080">謂秦王曰：「大王欲得璧，使人發書至趙王，趙王悉召群臣議，皆曰『秦貪，負其彊，以空言求璧，償城恐不可得』。議不欲予秦璧。臣以為布衣之交尚不相欺，況大國乎！且以一璧之故，逆彊秦之驩，不可。於是趙王乃齋戒五日，使臣奉璧，拜送書於庭。何者？嚴大國之威以修敬也。今臣至，大王見臣列觀，禮節甚倨；得璧，傳之美人，以戲弄臣。臣觀大王無意償趙王城邑，故臣復取璧。大王必欲急臣，臣頭今與璧俱碎於柱矣！」相如持其璧睨柱，欲以擊柱。秦王恐其破璧，乃辭謝固請，召有司案圖，指從此以往十五都予趙。相如度秦王特以詐詳為予趙城，實不可得，乃謂秦王曰：「和氏璧，天下所共傳寶也，趙王恐，不敢不獻。趙王送璧時，齋戒五日，今大王亦宜齋戒五日，設九賓於廷，臣乃敢上璧。」秦王度之，終不可彊奪，遂許齋五日，舍相如廣成傳。相如度秦王雖齋，決負約不償城，乃使其從者衣褐，懷其璧，從徑道亡，歸璧于趙。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《莊子．盜跖》</font></font>。</font></div>
<div class="Rulediv"><font class="english_word">(2)</font> 相如：藺相如，生卒年不詳，戰國趙人。出身寒微，本於他人門下為食客。趙惠文王時，秦昭襄王想用十五座城池交換趙國的和氏璧，相如帶著璧玉前往，見秦王毫無誠意，便以智謀將和氏璧完整帶回趙國。後來又在秦、趙澠池之會，智辯秦王，使趙王免於屈辱，遂封為上卿。</font></div>
<div class="Rulediv"><font class="english_word">(3)</font> 秦王：指秦昭襄王。名稷，戰國時秦國君，生卒年不詳。在位時用范雎採遠交近攻之策，向東擴展，國勢強盛。然於和氏璧事件與澠池之會中，皆受挫於藺相如。</font></div>
<div class="Rulediv"><font class="english_word">(4)</font> 趙：趙國，戰國時七雄之一。約統有今河北省南部及山西省北部一帶。</font></div>
<div class="Rulediv"><font class="english_word">(5)</font> 璧：指和氏璧。戰國時楚人卞和得玉璞於楚地山中，楚文王時理其璞，製成寶璧，命名為「和氏璧」，後輾轉為趙惠文王取得。</font></div>
<div class="Rulediv"><font class="english_word">(6)</font> 瑕：音ㄒ｜ㄚˊ，玉上的斑點。</font></div>
<div class="Rulediv"><font class="english_word">(7)</font> 卻立：退後幾步才站住。</font> </div><br><div>◎<font class="english_word">２</font><font class="dianuan_mark">《史記．卷八六．刺客列傳．荊軻》</font><br>太子及賓客知其事者，皆白衣冠以送之。至易水之上，既祖，取道，高漸離擊筑，荊軻和而歌，為變徵之聲，士皆垂淚涕泣。又前而為歌曰：「風蕭蕭兮易水寒，壯士一去兮不復還！」復為羽聲忼慨，士皆瞋目，髮盡上指冠。於是荊軻就車而去，終已不顧。</font><font  size=4 ></div><br><font class="dianuan_mark2">〔參考資料〕</font><br></font> <font class="dianuan_mark"><font class="dianuan_mark">《莊子．盜跖》</font></font><br>孔子下車而前，見謁者曰：「魯人孔丘，聞將軍高義，敬再拜謁者。」謁者入通，盜跖聞之大怒，目如明星，髮上指冠，曰：「此夫魯國之巧偽人孔丘非邪？為我告之：『爾作言造語，妄稱文武，冠枝木之冠，帶死牛之脅，多辭繆說，不耕而食，不織而衣，搖脣鼓舌，擅生是非，以迷天下之主，使天下學士不反其本，妄作孝弟而儌倖於封侯富貴者也。子之罪大極重，疾走歸！不然，我將以子肝益晝餔之膳！』」</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
