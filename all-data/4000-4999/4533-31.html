<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">欲蓋彌章</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000277%22.%26v%3D-1" class="clink" target=_blank>欲蓋彌彰</a>」之典源，提供參考。</font> <font class="dianuan_mark">《左傳．昭公三十一年》</font><br>冬，邾黑肱以濫來奔，賤而書名，重地故也。君子曰：「名之不可不慎也如是。夫有所有名，而不如其已。以地叛，雖賤必書地，以名其人，終為不義，弗可滅已。是故君子動則思禮，行則思義，不為利回<font size=-2 color="#999900"><font class="dianyuanfont"><b><i>1></i></b></font></font>，不為義疚<font size=-2 color="#999900"><font class="dianyuanfont"><b><i>2></i></b></font></font>。或求名而不得，或欲蓋而名章<font size=-2 color="#999900"><font class="dianyuanfont"><b><i>3></i></b></font></font>，懲不義也。<font  size=4 color="#808080">齊豹為衛司寇，守嗣大夫，作而不義，其書為「盜」。邾庶其、莒牟夷、邾黑肱以土地出，求食而已，不求其名，賤而必書。此二物者，所以懲肆而去貪也。若艱難其身，以險危大人，而有名章徹，攻難之士，將奔走之。若竊邑叛君，以徼大利而無名，貪冒之民．將寘力焉。是以<font class="dianuan_mark"><font class="dianuan_mark">《春秋》</font></font>書齊豹曰「盜」，三叛人名，以懲不義，數惡無禮，其善志也。故曰：<font class="dianuan_mark"><font class="dianuan_mark">《春秋》</font></font>之稱微而顯，婉而辨。上之人能使昭明，善人勸焉，淫人懼焉，是以君子貴之。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 回：違反。</font></div>
<div class="Rulediv"><font class="english_word">(2)</font> 疚：音ㄐ｜ㄡˋ，慚愧後悔。</font></div>
<div class="Rulediv"><font class="english_word">(3)</font> 章：表揚、顯揚。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
