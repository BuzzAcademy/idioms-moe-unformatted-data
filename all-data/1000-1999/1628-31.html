<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">防意如城</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《法句譬喻經．卷一．心意品》</font><br>昔佛在世時有一道人，在河邊樹下學道。十二年中貪想不除，走心散意但念六欲<font size=-2 color="#999900"><font class="dianyuanfont"><b><i>1></i></b></font></font>，目色耳聲，鼻香口味，身更心法，身靜意遊，曾無寧息。十二年中不能得道。佛知可度，化作沙門<font size=-2 color="#999900"><font class="dianyuanfont"><b><i>2></i></b></font></font>，往至其所，樹下共宿。須臾<font size=-2 color="#999900"><font class="dianyuanfont"><b><i>3></i></b></font></font>月明，有龜從河中出，來至樹下。復有一水狗飢行求食，與龜相逢，便欲噉<font size=-2 color="#999900"><font class="dianyuanfont"><b><i>4></i></b></font></font>龜。龜縮其頭尾及其四腳藏於甲中，不能得噉。水狗小遠，復出頭足，行步如故，不能奈何，遂便得脫。於是道人問化沙門：「此龜有護命之鎧<font size=-2 color="#999900"><font class="dianyuanfont"><b><i>5></i></b></font></font>，水狗不能得其便。」化沙門答曰：「吾念世人不如此龜，不知無常放恣六情，外魔得便形壞神去。生死無端，輪轉五道<font size=-2 color="#999900"><font class="dianyuanfont"><b><i>6></i></b></font></font>。苦惱百千皆意所造，宜自勉勵求滅度安。於是化沙門即說偈<font size=-2 color="#999900"><font class="dianyuanfont"><b><i>7></i></b></font></font>言：「有身不久，皆當歸土。形壞神去，寄住何貪。心豫造處，往來無端。念多邪僻，自為招患。是意自造，非父母為。可勉向正，為福勿回。藏六如龜<font size=-2 color="#999900"><font class="dianyuanfont"><b><i>8></i></b></font></font>，防意如城。慧與魔戰，勝則無患。」<font  size=4 color="#808080">於是比丘聞說此偈，貪斷望止，即得羅漢道。知化沙門是佛世尊，敬肅整服稽首佛足，天龍鬼神莫不歡喜。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 六欲：佛家指凡夫的六種情欲。</font></div>
<div class="Rulediv"><font class="english_word">(2)</font> 沙門：出家人。</font></div>
<div class="Rulediv"><font class="english_word">(3)</font> 須臾：一會兒。</font></div>
<div class="Rulediv"><font class="english_word">(4)</font> 噉：音ㄉㄢˋ，吃。</font></div>
<div class="Rulediv"><font class="english_word">(5)</font> 鎧：音ㄎㄞˇ，古代戰士所穿的護身鐵甲。</font></div>
<div class="Rulediv"><font class="english_word">(6)</font> 五道：指天、人、地獄、畜生、餓鬼五道，為佛教用語。</font></div>
<div class="Rulediv"><font class="english_word">(7)</font> 偈：音ㄐ｜ˋ，佛教文學的詩歌，無韻，每偈由四句構成。</font></div>
<div class="Rulediv"><font class="english_word">(8)</font> 藏六如龜：如龜縮頭繚鰬般收攝六根欲念。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
