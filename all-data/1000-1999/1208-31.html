<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">英雄無用武之地</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《三國志．卷三五．蜀書．諸葛亮傳》</font><br><font  size=4 color="#808080">先主至於夏口。亮曰：「事急矣，請奉命求救於孫將軍。」時權擁軍在柴桑，觀望成敗，亮說權曰：「海內大亂，將軍起兵，據有江東，劉豫州亦收眾漢南，與曹操並爭天下。</font>今操<font size=-2 color="#999900"><font class="dianyuanfont"><b><i>1></i></b></font></font>芟夷大難<font size=-2 color="#999900"><font class="dianyuanfont"><b><i>2></i></b></font></font>，略已平矣，遂破荊州<font size=-2 color="#999900"><font class="dianyuanfont"><b><i>3></i></b></font></font>，威震四海。英雄無所用武，故豫州<font size=-2 color="#999900"><font class="dianyuanfont"><b><i>4></i></b></font></font>遁逃至此。將軍量力而處之：若能以吳、越<font size=-2 color="#999900"><font class="dianyuanfont"><b><i>5></i></b></font></font>之眾，與中國<font size=-2 color="#999900"><font class="dianyuanfont"><b><i>6></i></b></font></font>抗衡，不如早與之絕；若不能當<font size=-2 color="#999900"><font class="dianyuanfont"><b><i>7></i></b></font></font>，何不案兵<font size=-2 color="#999900"><font class="dianyuanfont"><b><i>8></i></b></font></font>束甲，北面<font size=-2 color="#999900"><font class="dianyuanfont"><b><i>9></i></b></font></font>而事之！<font  size=4 color="#808080">今將軍外託服從之名，而內懷猶豫之計，事急而不斷，禍至無日矣！」權曰：「苟如君言，劉豫州何不遂事之乎？」亮曰：「田橫，齊之壯士耳，猶守義不辱，況劉豫州王室之冑，英才蓋世，眾士慕仰，若水之歸海，若事之不濟，此乃天也，安能復為之下乎！」權勃然曰：「吾不能舉全吳之地，十萬之眾，受制於人。吾計決矣！非劉豫州莫可以當曹操者，然豫州新敗之後，安能抗此難乎？」亮曰：「豫州軍雖敗於長阪，今戰士還者及關羽水軍精甲萬人，劉琦合江夏戰士亦不下萬人。曹操之眾，遠來疲弊，聞追豫州，輕騎一日一夜行三百餘里，此所謂『彊弩之末，勢不能穿魯縞』者也，故兵法忌之，曰『必蹶上將軍』，且北方之人，不習水戰；又荊州之民附操者，偪兵勢耳，非心服也。今將軍誠能命猛將統兵數萬，與豫州協規同力，破操軍必矣。操軍破，必北還，如此則荊、吳之勢彊，鼎足之形成矣。成敗之機，在於今日。」權大悅，即遣周瑜、程普、魯肅等水軍三萬，隨亮詣先主，并力拒曹公。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 操：曹操（西元<font class="english_word">１</font><font class="english_word">５</font><font class="english_word">５</font><font class="english_word">∼</font><font class="english_word">２</font><font class="english_word">２</font><font class="english_word">０</font>），字孟德，小字阿瞞，東漢沛國譙（今安徽省亳縣）人。有雄才，多權詐，能文學。起兵擊黃巾，討董卓，漸次剪削諸雄，自為丞相，拜大將軍，爵魏公，旋進爵魏王，加九錫。後卒於洛陽，子丕篡漢。追諡武帝，廟號太祖。</div>
<div class="Rulediv"><font class="english_word">(2)</font> 芟夷大難：戡除亂賊。芟，音ㄕㄢ。</font></div>
<div class="Rulediv"><font class="english_word">(3)</font> 荊州：漢所置的十三刺史部之一。地處長江中游，三國至南北朝時代是政治、軍事的重地。轄地約今湖北湖南兩省及河南省西南部。</font></div>
<div class="Rulediv"><font class="english_word">(4)</font> 豫州：指劉備（西元<font class="english_word">１</font><font class="english_word">６</font><font class="english_word">１</font><font class="english_word">∼</font><font class="english_word">２</font><font class="english_word">２</font><font class="english_word">３</font>），字玄德，河北涿縣人，漢景帝之子中山靖王劉勝的後代，為三國蜀漢開國君王。東漢靈帝末年，討黃巾賊有功，遂為安喜縣尉。密誅曹操不成，潛逃。三顧茅廬始得諸葛亮輔佐。後與孫權聯合大敗曹操於赤壁，取得益州與漢中，自立為漢中王。西元二二一年，於成都即位稱帝，國號漢，年號建章。伐東吳兵敗，損失慘重，退回白帝城，因病崩逝，享年六十二，諡號昭烈帝，史稱為「劉先主」。</font></div>
<div class="Rulediv"><font class="english_word">(5)</font> 吳、越：今江蘇省、浙江省之地。</font></div>
<div class="Rulediv"><font class="english_word">(6)</font> 中國：上古時代，漢族文化發源黃河流域，以為居天下之中，故稱其地為「中國」。後各朝疆土漸廣，凡所轄境，皆稱為「中國」。此指東漢。</font></div>
<div class="Rulediv"><font class="english_word">(7)</font> 當：通「擋」，音ㄉㄤˇ，匹敵、抵抗。</font></div>
<div class="Rulediv"><font class="english_word">(8)</font> 案兵：止兵不動。</font></div>
<div class="Rulediv"><font class="english_word">(9)</font> 北面：古時臣子面向北方朝見天子，故以北面代替臣子的地位。此指向曹操稱臣。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
