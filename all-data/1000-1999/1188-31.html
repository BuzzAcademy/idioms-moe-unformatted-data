<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">無可奈何</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《戰國策．燕策三》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">秦將王翦破趙，虜趙王，盡收其地，進兵北略地，至燕南界。太子丹恐懼，乃請荊卿曰：「秦兵旦暮渡易水，則雖欲長侍足下，豈可得哉？」荊卿曰：「微太子言，臣願得謁之。今行而無信，則秦未可親也。夫今樊將軍，秦王購之金千斤，邑萬家。誠能得樊將軍首，與燕督亢之地圖獻秦王，秦王必說見臣，臣乃得有以報太子。」太子曰：「樊將軍以窮困來歸丹，丹不忍以己之私，而傷長者之意，願足下更慮之。」荊軻知太子不忍，乃遂私見樊於期曰：「秦之遇將軍，可謂深矣。父母宗族，皆為戮沒。今聞購將軍之首，金千斤，邑萬家，將奈何？」樊將軍仰天太息流涕曰：「吾每念，常痛於骨髓，顧計不知所出耳。」軻曰：「今有一言，可以解燕國之患，而報將軍之仇者，何如？」樊於期乃前曰：「為之奈何？」荊軻曰：「願得將軍之首以獻秦，秦王必喜而善見臣，臣左手把其袖，而右手揕抗其胸，然則將軍之仇報，而燕國見陵之恥除矣。將軍豈有意乎？」</font>樊於期<font size=-2 color="#999900"><font class="dianyuanfont"><b><i>2></i></b></font></font>偏袒扼腕<font size=-2 color="#999900"><font class="dianyuanfont"><b><i>3></i></b></font></font>而進曰：「此臣日夜切齒拊心<font size=-2 color="#999900"><font class="dianyuanfont"><b><i>4></i></b></font></font>也，乃今得聞教。」遂自刎<font size=-2 color="#999900"><font class="dianyuanfont"><b><i>5></i></b></font></font>。太子<font size=-2 color="#999900"><font class="dianyuanfont"><b><i>6></i></b></font></font>聞之，馳往，伏屍而哭，極哀。既已，無可奈何，乃遂收盛樊於期之首，函封之。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《史記．卷八四．屈原賈生列傳．屈原》</font></font>、<font class="dianuan_mark"><font class="dianuan_mark">《史記．卷一二二．酷吏列傳．溫舒》</font></font>。</font></div>
<div class="Rulediv"><font class="english_word">(2)</font> 樊於期：？<font class="english_word">∼</font>西元前<font class="english_word">２</font><font class="english_word">２</font><font class="english_word">７</font>，戰國時秦將。避罪於燕，得燕太子丹之庇護，後因荊軻欲替太子丹殺秦王，希望得其首級以入秦，遂自刎而死。</font></div>
<div class="Rulediv"><font class="english_word">(3)</font> 偏袒扼腕：偏袒，袒露一臂。扼腕，用手握腕。形容憤慨已極。</font></div>
<div class="Rulediv"><font class="english_word">(4)</font> 切齒拊心：怨恨至牙齒切磨，拍擊胸膛。形容痛恨到了極點。拊，音ㄈㄨˇ，拍打、輕擊。見「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22FL00000000533%22.%26v%3D-1" class="clink" target=_blank>切齒腐心</a>」。</font></div>
<div class="Rulediv"><font class="english_word">(5)</font> 自刎：自殺，割喉嚨結束自己的生命。</font></div>
<div class="Rulediv"><font class="english_word">(6)</font> 太子：戰國時燕王喜的太子，名丹。丹患秦之強大，使荊軻入秦刺始皇，事不成，秦急攻燕，喜斬丹欲獻秦，秦復進兵，卒滅燕。亦稱為「燕太子丹」。</font><font  size=4 ></div><br><font class="dianuan_mark2">〔參考資料〕</font><br></font> ■<font class="dianuan_mark"><font class="dianuan_mark">《史記．卷八四．屈原賈生列傳．屈原》</font></font><br>屈平既嫉之，雖放流，睠顧楚國，繫心懷王，不忘欲反，冀幸君之一悟，俗之一改也。其存君興國而欲反覆之，一篇之中三致志焉。然終無可奈何，故不可以反，卒以此見懷王之終不悟也。<br>■<font class="dianuan_mark"><font class="dianuan_mark">《史記．卷一二二．酷吏列傳．溫舒》</font></font><br>自溫舒等以惡為治，而郡守、都尉、諸侯二千石欲為治者，其治大抵盡放溫舒，而吏民益輕犯法，盜賊滋起。……乃使光祿大夫范昆、諸輔都尉及故九卿張德等衣繡衣，持節，虎符發兵以興擊，斬首大部或至萬餘級，及以法誅通飲食，坐連諸郡，甚者數千人。數歲，乃頗得其渠率。散卒失亡，復聚黨阻山川者，往往而群居，無可奈何。於是作「沈命法」，曰群盜起不發覺，發覺而捕弗滿品者，二千石以下至小吏主者皆死。<br></font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
