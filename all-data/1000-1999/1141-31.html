<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">妙手空空</td></tr>
<tr><th class="ztd1"><b>典源&nbsp;</b></th><td class="ztd2"> 唐．裴鉶<font class="dianuan_mark">《傳奇》</font>（據<font class="dianuan_mark">《太平廣記．卷一九四．聶隱娘》</font>引）<br><font  size=4 color="#808080">至元和間，魏帥與陳許節度使劉昌裔不協，使隱娘賊其首，引娘辭帥之許。……隱娘謝曰：「僕射左右無人，願舍彼而就此，服公神明也。」知魏帥之不及劉。劉問其所須，曰：「每日只要錢二百文足矣。」乃依所請。忽不見二衛所之，劉使人尋之，不知所向，後潛收布囊中，見二紙衛，一黑一白。後月餘，白劉曰：「彼未知住，必使人繼至。今宵請剪髮，繫之以紅綃，送于魏帥枕前，以表不迴。」劉聽之。至四更卻返曰：「送其信了，後夜必使精精兒來殺某，及賊僕射之首。此時亦萬計殺之，乞不憂耳。」劉豁達大度，亦無畏色。是夜明燭，半宵之後，果有二幡子一紅一白，飄飄然如相擊于床四隅。良久，見一人自空而踣，身首異處。隱娘亦出曰：「精精兒已斃。」拽出于堂之下，以藥化為水，毛髮不存矣。</font>隱娘<font size=-2 color="#999900"><font class="dianyuanfont"><b><i>1></i></b></font></font>曰：「後夜<font size=-2 color="#999900"><font class="dianyuanfont"><b><i>2></i></b></font></font>當使妙手空空兒<font size=-2 color="#999900"><font class="dianyuanfont"><b><i>3></i></b></font></font>繼至。空空兒之神術，人莫能窺其用，鬼莫得躡<font size=-2 color="#999900"><font class="dianyuanfont"><b><i>4></i></b></font></font>其蹤，能從空虛之入冥<font size=-2 color="#999900"><font class="dianyuanfont"><b><i>5></i></b></font></font>，善無形而滅影<font size=-2 color="#999900"><font class="dianyuanfont"><b><i>6></i></b></font></font>。<font  size=4 color="#808080">隱娘之藝，故不能造其境，此即繫僕射之福耳。但以于闐玉周其頸，擁以衾，隱娘當化為蠛蠓，潛入僕射腸中聽伺，其餘無逃避處。」劉如言。至三更，瞑目未熟，果聞項上鏗然，聲甚厲。隱娘自劉口中躍出。賀曰：「僕射無患矣。此人如俊鶻，一搏不中，即翩然遠逝，恥其不中。纔未逾一更，已千里矣。」後視其玉，果有匕首劃處，痕逾數分。自此劉轉厚禮之。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 隱娘：唐朝人，俠女，相傳為德宗貞元中魏博大將聶鋒之女。十歲時，有尼挾以去，授以劍術。教成歸家，嫁磨鏡少年。</font></div>
<div class="Rulediv"><font class="english_word">(2)</font> 後夜：後半夜。</font></div>
<div class="Rulediv"><font class="english_word">(3)</font> 空空兒：相傳為唐代本領高強的劍俠。</font></div>
<div class="Rulediv"><font class="english_word">(4)</font> 躡：音ㄋ｜ㄝˋ，追隨、跟蹤。</font></div>
<div class="Rulediv"><font class="english_word">(5)</font> 冥：幽暗。</font></div>
<div class="Rulediv"><font class="english_word">(6)</font> 滅影：使人、物的形象或圖像消失。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
