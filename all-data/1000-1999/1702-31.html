<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">同流合汙</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《孟子．盡心下》</font><br><font  size=4 color="#808080">萬章問曰：「孔子在陳，曰『盍歸乎來！吾黨之小子狂簡，進取，不忘其初。』孔子在陳，何思魯之狂士？」……曰：「其志嘐嘐然，曰：『古之人，古之人。』夷考其行，而不掩焉者也。狂者又不可得，欲得不屑不絜之士而與之，是獧也，是又其次也。孔子曰：『過我門而不入我室，我不憾焉者，其惟鄉原乎！鄉原，德之賊也。』」曰：「何如斯可謂之鄉原矣？」曰：「何以是嘐嘐也？言不顧行，行不顧言，則曰：『古之人，古之人。』行何為踽踽涼涼？生斯世也，為斯世也，善斯可矣。閹然媚於世也者，是鄉原也。」萬子曰：「一鄉皆稱原人焉，無所往而不為原人，孔子以為德之賊，何哉？」曰：「</font>非之無舉<font size=-2 color="#999900"><font class="dianyuanfont"><b><i>1></i></b></font></font>也，刺<font size=-2 color="#999900"><font class="dianyuanfont"><b><i>2></i></b></font></font>之無刺也。同乎流俗<font size=-2 color="#999900"><font class="dianyuanfont"><b><i>3></i></b></font></font>，合乎汙世，居<font size=-2 color="#999900"><font class="dianyuanfont"><b><i>4></i></b></font></font>之似忠信，行之似廉絜，眾皆悅之，自以為是，而不可與入堯舜<font size=-2 color="#999900"><font class="dianyuanfont"><b><i>5></i></b></font></font>之道，故曰『德之賊』也。<font  size=4 color="#808080">孔子曰：『惡似而非者。惡莠，恐其亂苗也；惡佞，恐其亂義也；惡利口，恐其亂信也；惡鄭聲，恐其亂樂也；惡紫，恐其亂朱也；惡鄉原，恐其亂德也。』君子反經而已矣。經正，則庶民興；庶民興，斯無邪慝矣。」</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 無舉：沒有可舉發之事。</font></div>
<div class="Rulediv"><font class="english_word">(2)</font> 刺：挑剔。</font></div>
<div class="Rulediv"><font class="english_word">(3)</font> 同乎流俗：志同於世俗的人。</font></div>
<div class="Rulediv"><font class="english_word">(4)</font> 居：處世。</font></div>
<div class="Rulediv"><font class="english_word">(5)</font> 堯舜：唐堯與虞舜的合稱，二人均為古代的聖君。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
