<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">投機取巧</td></tr>
<tr><th class="ztd1"><b>典源&nbsp;</b></th><td class="ztd2"> ※<font class="dianuan_mark">《莊子．天地》</font><br><font  size=4 color="#808080">子貢南遊於楚，反於晉。過漢陰，見一丈人方將為圃畦，鑿隧而入井，抱甕而出灌，搰搰然用力甚多而見功寡。子貢曰：「有械於此，一日浸百畦，用力甚寡而見功多，夫子不欲乎？」為圃者卬而視之曰：「奈何？」曰：「鑿木為機，後重前輕，挈水若抽，數如泆湯，其名為槔。」為圃者忿然作色而笑曰：「吾聞之吾師，有機械者必有機事，有機事者必有機心。機心存於胸中，則純白不備；純白不備，則神生不定；神生不定者，道之所不載也。吾非不知，羞而不為也。」子貢瞞然慚，俯而不對。……其弟子曰：「向之人何為者邪？夫子何故見之變容失色，終日不自反邪？」曰：「始吾以為天下一人耳，不知復有夫人也。</font>吾聞之夫子<font size=-2 color="#999900"><font class="dianyuanfont"><b><i>1></i></b></font></font>，事求可，功求成；用力少，見功多者，聖人之道。今徒不然。執道者德全，德全者形全，形全者神全；神全者，聖人之道也。託生與民並行而不知其所之<font size=-2 color="#999900"><font class="dianyuanfont"><b><i>2></i></b></font></font>，汒<font size=-2 color="#999900"><font class="dianyuanfont"><b><i>3></i></b></font></font>乎淳備哉！功利機巧必忘夫人之心。<font  size=4 color="#808080">若夫人者，非其志不之，非其心不為。雖以天下譽之，得其所謂，謷然不顧；以天下非之，失其所謂，儻然不受。天下之非譽，无益損焉，是謂全德之人哉！我之謂風波之民。」</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 夫子：指孔子（西元前<font class="english_word">５</font><font class="english_word">５</font><font class="english_word">１</font><font class="english_word">∼</font>前<font class="english_word">４</font><font class="english_word">７</font><font class="english_word">９</font>），名丘，字仲尼，春秋魯人。生有聖德，學無常師，相傳曾問禮於老聃，學樂於萇弘，學琴於師襄。初仕魯，為司寇，攝行相事，魯國大治。後周遊列國十三年，不見用，年六十八，返魯，晚年致力整理古代經典。有弟子三千，身通六藝者七十二人，開平民教育先河，後世尊為「至聖先師」，亦稱為「孔子」。</font></div>
<div class="Rulediv"><font class="english_word">(2)</font> 之：往。</font></div>
<div class="Rulediv"><font class="english_word">(3)</font> 汒：音ㄇㄤˊ，同「茫」。模糊、茫然。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
