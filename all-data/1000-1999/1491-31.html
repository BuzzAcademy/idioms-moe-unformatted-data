<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">形影不離</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《呂氏春秋．孝行覽．首時》</font><br><font  size=4 color="#808080">墨者有田鳩，欲見秦惠王，留秦三年而弗得見。客有言之於楚王者，往見楚王，楚王說之，與將軍之節以如秦，至，因見惠王。告人曰：「之秦之道，乃之楚乎？」固有近之而遠，遠之而近者。</font>時亦然。有湯武<font size=-2 color="#999900"><font class="dianyuanfont"><b><i>1></i></b></font></font>之賢而無桀紂<font size=-2 color="#999900"><font class="dianyuanfont"><b><i>2></i></b></font></font>之時不成，有桀紂之時而無湯武之賢亦不成。聖人之見時<font size=-2 color="#999900"><font class="dianyuanfont"><b><i>3></i></b></font></font>，若步之與影不可離<font size=-2 color="#999900"><font class="dianyuanfont"><b><i>4></i></b></font></font>。<font  size=4 color="#808080">故有道之士未遇時，隱匿分竄，勤以待時。時至，有從布衣而為天子者，有從千乘而得天下者，有從卑賤而佐三王者，有從匹夫而報萬乘者，故聖人之所貴，唯時也。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 湯武：商湯與周武王。</font></div>
<div class="Rulediv"><font class="english_word">(2)</font> 桀紂：夏桀與商紂的合稱。二人皆因無道，為商湯與周武王所滅。</font></div>
<div class="Rulediv"><font class="english_word">(3)</font> 見時：得時。「見」疑為「<img src=/cydic/dicword/fcaa.jpg border=0 alt=* class=fontimg valign=center>」之訛字；「<img src=/cydic/dicword/fcaa.jpg border=0 alt=* class=fontimg valign=center>」，古文「得」。</font></div>
<div class="Rulediv"><font class="english_word">(4)</font> 若步之與影不可離：若步行日中，影乃逐之，不可分離。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
