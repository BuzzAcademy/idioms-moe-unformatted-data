<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">黃雀伺蟬</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000001099%22.%26v%3D-1" class="clink" target=_blank>螳螂捕蟬</a>」之典源，提供參考。</font> ＃<font class="dianuan_mark">《莊子．山木》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">莊周遊於雕陵之樊，睹一異鵲自南方來者，翼廣七尺，目大運寸，感周之顙而集於栗林。莊周曰：「此何鳥哉，翼殷不逝，目大不睹？」蹇裳躩步，執彈而留之。</font>睹一蟬，方得美蔭而忘其身；螳蜋執翳<font size=-2 color="#999900"><font class="dianyuanfont"><b><i>2></i></b></font></font>而搏<font size=-2 color="#999900"><font class="dianyuanfont"><b><i>3></i></b></font></font>之，見得而忘其形；異鵲從而利之，見利而忘其真。<font  size=4 color="#808080">莊周怵然曰：「噫！物固相累，二類相召也！」捐彈而反走，虞人逐而誶之。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於漢．劉向<font class="dianuan_mark"><font class="dianuan_mark">《說苑．卷九．正諫》</font></font>。</font></div>
<div class="Rulediv"><font class="english_word">(2)</font> 執翳：據木葉自蔽，即躲在暗處。翳，音｜ˋ，遮蔽物。</font></div>
<div class="Rulediv"><font class="english_word">(3)</font> 搏：攫取。</font><font  size=4 ></div><br><font class="dianuan_mark2">〔參考資料〕</font><br></font> 漢．劉向<font class="dianuan_mark"><font class="dianuan_mark">《說苑．卷九．正諫》</font></font><br>吳王欲伐荊，告其左右曰：「敢有諫者死。」舍人有少孺子者，欲諫不敢，則懷丸操彈，遊於後園，露沾其衣，如是者三旦。吳王曰：「子來，何苦沾衣如此。」對曰：「園中有樹，其上有蟬，蟬高居悲鳴飲露，不知螳螂在其後也；螳螂委身曲附欲取蟬，而不知黃雀在其傍也；黃雀延頸欲啄螳螂，而不知彈丸在其下也；此三者，皆務欲得其前利，而不顧其後之有患也。」吳王曰：「善哉。」乃罷其兵。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
