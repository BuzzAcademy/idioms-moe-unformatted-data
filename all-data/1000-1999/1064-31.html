<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">魂不附體</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《南史．卷三二．徐嗣伯列傳》</font><br><font  size=4 color="#808080">常有嫗人患滯冷，積年不差。嗣伯為診之曰：「此尸注也，當取死人枕煮服之乃愈。」於是往古冢中取枕，枕已一邊腐缺，服之即差。後秣陵人張景，年十五，腹脹面黃，眾醫不能療，以問嗣伯。嗣伯曰：「此石蚘耳，極難療。當取死人枕煮之。」依語煮枕，以湯投之，得大利，并蚘蟲頭堅如石，五升，病即差。後沈僧翼患眼痛，又多見鬼物，以問嗣伯。嗣伯曰：「邪氣入肝，可覓死人枕煮服之。竟，可埋枕於故處。」如其言又愈。王晏問之曰：「三病不同，而皆用死人枕而俱差，何也？」答曰：「</font>尸注<font size=-2 color="#999900"><font class="dianyuanfont"><b><i>1></i></b></font></font>者，鬼氣伏而未起，故令人沉滯<font size=-2 color="#999900"><font class="dianyuanfont"><b><i>2></i></b></font></font>。得死人枕投之，魂氣飛越，不得復附體，故尸注可差<font size=-2 color="#999900"><font class="dianyuanfont"><b><i>3></i></b></font></font>。<font  size=4 color="#808080">石蚘者久蚘也，醫療既僻，蚘蟲轉堅，世間藥不能遣，所以須鬼物驅之然後可散，故令煮死人枕也。夫邪氣入肝，故使眼痛而見魍魎，應須邪物以鉤之，故用死人枕也。氣因枕去，故令埋於冢間也。」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 尸注：病名，症狀為腹痛脹急，不得喘息，上攻心胸，旁攻兩脅，或壘塊湧起。</font></div>
<div class="Rulediv"><font class="english_word">(2)</font> 沉滯：積悶而不流暢。</font></div>
<div class="Rulediv"><font class="english_word">(3)</font> 差：音ㄔㄞˋ，通「瘥」，病癒。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
