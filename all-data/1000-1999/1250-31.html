<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">傷天害理</td></tr>
<tr><th class="ztd1"><b>典源&nbsp;</b></th><td class="ztd2"> ※<font class="dianuan_mark">《聊齋志異．卷八．呂無病》</font><br><font  size=4 color="#808080">是日，孫在都，方憩息床上，女悄然入。孫驚起曰：「纔眠已入夢耶！」女握手哽咽，頓足不能出聲。久之久之，方失聲而言曰：「妾歷千辛萬苦，與兒逃於楊──」句未終，縱聲大哭，倒地而滅。孫駭絕，猶疑為夢。喚從人共視之，衣履宛然。大異不解。即刻趣裝，星馳而歸。既聞兒死妾遁，撫膺大悲。語侵婦，婦反脣相稽。孫忿，出白刃；婢嫗遮救，不得近，遙擲之。刀脊中額，額破血流，披髮嗥叫而出，將以奔告其家。孫捉還，杖撻無數，衣皆若縷，傷痛不可轉側。孫命舁諸房中護養之，將待其瘥而後出之。婦兄弟聞之，怒，率多騎登門；孫亦集健僕械禦之。兩相叫罵，竟日始散。</font>王未快意<font size=-2 color="#999900"><font class="dianyuanfont"><b><i>1></i></b></font></font>，訟<font size=-2 color="#999900"><font class="dianyuanfont"><b><i>2></i></b></font></font>之。孫捍衛入城，自詣<font size=-2 color="#999900"><font class="dianyuanfont"><b><i>3></i></b></font></font>質審，訴婦惡狀。宰<font size=-2 color="#999900"><font class="dianyuanfont"><b><i>4></i></b></font></font>不能屈，送廣文<font size=-2 color="#999900"><font class="dianyuanfont"><b><i>5></i></b></font></font>懲戒以悅王。廣文朱先生，世家子，剛正不阿<font size=-2 color="#999900"><font class="dianyuanfont"><b><i>6></i></b></font></font>。廉<font size=-2 color="#999900"><font class="dianyuanfont"><b><i>7></i></b></font></font>得情，怒曰：「堂上公以我為天下之齷齪<font size=-2 color="#999900"><font class="dianyuanfont"><b><i>8></i></b></font></font>教官，勒索傷天害理之錢，以吮人癰痔<font size=-2 color="#999900"><font class="dianyuanfont"><b><i>9></i></b></font></font>者耶！此等乞丐相，我所不能！」竟不受命，孫公然歸。<font  size=4 color="#808080">王無奈之，乃示意朋好，為之調停，欲生謝過其家。孫不肯，十反不能決。婦創漸平，欲出之，又恐王氏不受，因循而安之。妾亡子死，夙夜傷心，思得乳媼，一問其情。因憶無病言「逃於楊」，近村有楊家畽，疑其在是；往問之，並無知者。或言五十里外有楊谷，遣騎詣訊，果得之。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 快意：稱心如意。</font></div>
<div class="Rulediv"><font class="english_word">(2)</font> 訟：訴訟。</font></div>
<div class="Rulediv"><font class="english_word">(3)</font> 詣：音｜ˋ，前往。</font></div>
<div class="Rulediv"><font class="english_word">(4)</font> 宰：地方行政長官。此處指縣令。</font></div>
<div class="Rulediv"><font class="english_word">(5)</font> 廣文：明清時對教授、教官的別稱。</font></div>
<div class="Rulediv"><font class="english_word">(6)</font> 阿：音ㄜ，偏袒。</font></div>
<div class="Rulediv"><font class="english_word">(7)</font> 廉：考察。</font></div>
<div class="Rulediv"><font class="english_word">(8)</font> 齷齪：音ㄨㄛˋ　ㄔㄨㄛˋ，汙穢腐敗。</font></div>
<div class="Rulediv"><font class="english_word">(9)</font> 吮人癰痔：替人吸吮濃瘡，比喻逢迎巴結權貴。吮，音ㄕㄨㄣˇ。癰，音ㄩㄥ。痔，音ㄓˋ。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
