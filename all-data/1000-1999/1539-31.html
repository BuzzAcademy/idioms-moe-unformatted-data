<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">酒池肉林</td></tr>
<tr><th class="ztd1"><b>典源&nbsp;</b></th><td class="ztd2"> ◎<font class="english_word">１</font><font class="dianuan_mark">《史記．卷三．殷本紀》</font><br><font  size=4 color="#808080">帝紂資辨捷疾，聞見甚敏；材力過人，手格猛獸；知足以距諫，言足以飾非；矜人臣以能，高天下以聲，以為皆出己之下。好酒淫樂，嬖於婦人。愛妲己，妲己之言是從。於是使師涓作新淫聲，北里之舞，靡靡之樂。厚賦稅以實鹿臺之錢，而盈鉅橋之粟。益收狗馬奇物，充仞宮室。益廣沙丘苑臺，多取野獸蜚鳥置其中。慢於鬼神。</font>大冣<font size=-2 color="#999900"><font class="dianyuanfont"><b><i>1></i></b></font></font>樂戲於沙丘，以酒為池，縣<font size=-2 color="#999900"><font class="dianyuanfont"><b><i>2></i></b></font></font>肉為林，使男女倮<font size=-2 color="#999900"><font class="dianyuanfont"><b><i>3></i></b></font></font>相逐其閒，為長夜之飲。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 冣：音ㄐㄩˋ，同「聚」，聚積。</font></div>
<div class="Rulediv"><font class="english_word">(2)</font> 縣：音ㄒㄩㄢˊ，同「懸」，繫、掛。</font></div>
<div class="Rulediv"><font class="english_word">(3)</font> 倮：音ㄌㄨㄛˇ，同「裸」，裸露。</font> </div><br><div>◎<font class="english_word">２</font><font class="dianuan_mark">《史記．卷一二三．大宛列傳》</font><br>是時上方數巡狩海上，乃悉從外國客，大都多人則過之，散財帛以賞賜，厚具以饒給之，以覽示漢富厚焉。於是大觳抵，出奇戲諸怪物，多聚觀者，行賞賜，酒池肉林，令外國客遍觀<font size=-2>（名）</font><font class="dianuan_mark">〔各〕</font>倉庫府藏之積，見漢之廣大，傾駭之。及加其眩者之工，而觳抵奇戲歲增變，甚盛益興，自此始。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
