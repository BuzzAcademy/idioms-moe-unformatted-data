<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">風燭殘年</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark"><font class="english_word">１</font>、「風燭」：古辭〈怨詩行〉（據<font class="dianuan_mark">《樂府詩集．卷四一．相和歌辭一六》</font>引）</font><br>天德悠且長，人命一何促<font size=-2 color="#999900"><font class="dianyuanfont"><b><i>1></i></b></font></font>。百年未幾時，奄<font size=-2 color="#999900"><font class="dianyuanfont"><b><i>2></i></b></font></font>若風吹燭。<font  size=4 color="#808080">嘉賓難再遇，人命不可續。齊度遊四方，各繫太山錄。人間樂未央，忽然歸東嶽。當須盪中情，遊心恣所欲。</font></font> <br><font class="dianuan_mark2"><font class="dianuan_mark2">〔注解〕</font></font><br></font>
<div class="Rulediv"><font class="english_word">(1)</font> 促：短促。</font></div>
<div class="Rulediv"><font class="english_word">(2)</font> 奄：音｜ㄢˇ，急遽、匆促。</font> </div><br><font class="dianuan_mark"><font class="english_word">２</font>、「殘年」：<font class="dianuan_mark">《列子．湯問》</font></font><br><font  size=4 color="#808080">太形王屋二山，方七百里，高萬仞；本在冀州之南，河陽之北。北山愚公者，年且九十，面山而居。懲山北之塞，出入之迂也，……遂率子孫荷擔者三夫，叩石墾壤，箕畚運於渤海之尾。鄰人京城氏之孀妻有遺男，始齔，跳往助之。寒暑易節，始一反焉。</font>河曲智叟<font size=-2 color="#999900"><font class="dianyuanfont"><b><i>1></i></b></font></font>笑而止之，曰：「甚矣汝之不惠<font size=-2 color="#999900"><font class="dianyuanfont"><b><i>2></i></b></font></font>！以殘年餘力，曾<font size=-2 color="#999900"><font class="dianyuanfont"><b><i>3></i></b></font></font>不能毀山之一毛；其如土石何？」<font  size=4 color="#808080">北山愚公長息曰：「汝心之固，固不可徹；曾不若孀妻弱子。雖我之死，有子存焉。子又生孫，孫又生子；子又有子，子又有孫；子子孫孫，無窮匱也；而山不加增，何苦而不平？」河曲智叟亡以應。</font></font> <br><font class="dianuan_mark2"><font class="dianuan_mark2">〔注解〕</font></font><br></font>
<div class="Rulediv"><font class="english_word">(1)</font> 河曲智叟：一位住在黃河曲流處的智慧長者。</font></div>
<div class="Rulediv"><font class="english_word">(2)</font> 不惠：不聰明。惠，或作慧。</font></div>
<div class="Rulediv"><font class="english_word">(3)</font> 曾：音ㄗㄥ。尚且。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
