<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">戮力同心</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《墨子．尚賢中》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">今王公大人中實將欲治其國家，欲脩保而勿失，胡不察尚賢為政之本也？且以尚賢為政之本者，亦豈獨子墨子之言哉！此聖王之道，先王之書距年之言也。傳曰：「求聖君哲人，以裨輔而身。」〈湯誓〉曰：「</font>聿<font size=-2 color="#999900"><font class="dianyuanfont"><b><i>2></i></b></font></font>求元聖，與之戮力<font size=-2 color="#999900"><font class="dianyuanfont"><b><i>3></i></b></font></font>同心，以治天下。」<font  size=4 color="#808080">則此言聖之不失以尚賢使能為政也。故古者聖王唯能審以尚賢使能為政，無異物雜焉，天下皆得其利。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《左傳．成公十三年》</font></font>、<font class="dianuan_mark"><font class="dianuan_mark">《國語．齊語》</font></font>。</font></div>
<div class="Rulediv"><font class="english_word">(2)</font> 聿：音ㄩˋ。發語詞，用於句首或句中，無義。</font></div>
<div class="Rulediv"><font class="english_word">(3)</font> 戮力：合力、努力。戮，音ㄌㄨˋ，合、併。</font><font  size=4 ></div><br><font class="dianuan_mark2">〔參考資料〕</font><br></font> ■<font class="dianuan_mark"><font class="dianuan_mark">《左傳．成公十三年》</font></font><br>夏四月戊午，晉侯使呂相絕秦，曰：「昔逮我獻公及穆公相好，戮力同心，申之以盟誓，重之以昏姻。天禍晉國，文公如齊，惠公如秦。無祿，獻公即世，穆公不忘舊德，俾我惠公用能奉祀于晉。又不能成大勳，而為韓之師。亦悔于厥心，用集我文公，是穆之成也。」■<font class="dianuan_mark"><font class="dianuan_mark">《國語．齊語》</font></font><br>即位數年，東南多有淫亂者，萊、莒、徐夷、吳、越，一戰帥服三十一國。遂南征伐楚，濟汝，踰方城，望汶山，使貢絲於周而反。荊州諸侯莫敢不來服。遂北伐山戎，刜令支、斬孤竹而南歸。海濱諸侯莫敢不來服。與諸侯飾牲為載，以約誓于上下庶神，與諸侯戮力同心。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
