<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">文不對題</td></tr>
<tr><th class="ztd1"><b>典源&nbsp;</b></th><td class="ztd2"> ※清．宣鼎<font class="dianuan_mark">《夜雨秋燈錄三集．卷二．科場》</font><br><font  size=4 color="#808080">吳生，浙之檇李人，儒而兼賈，不預科場久矣。是年夢其父祖，催令入闈，生自知此道荒疏，無可徼幸之處，置之勿論。嗣又夢父祖，厲色督責之，曰：「汝若不去，場中缺一孝廉矣，是為違天。違天不祥，必有後禍。」生乃述其無文，何遇？父笑曰：「易耳！今科頭題為〈鄉人皆好之〉一節，本家蘭陔先生有此文，汝入闈時，訪而錄之可也。」生始欣然溫故。入闈，訪問蘭陔先生所在。夫吳蘭陔者，時文中之名手也，其門下從學之徒數百人，發科甲入詞林者甚眾。惟先生落筆高古，屢困塲屋，時年已五旬外矣，功名之念甚切。生訪得之，致其景仰之意，曰：「聞先生窗下有〈鄉人皆好之〉一節題文，為士林傳誦。小子與先生居隔百里，未由親炙，今日尚閒，務求賜教。」蘭陔見其殷勤難郤（卻），錄出與觀。生曰：「容小子攜回號舍，細細揣摩可乎？」蘭陔頷之，生歡喜捧去。</font>未幾<font size=-2 color="#999900"><font class="dianyuanfont"><b><i>1></i></b></font></font>，蘭陔<font size=-2 color="#999900"><font class="dianyuanfont"><b><i>2></i></b></font></font>亦往生號內答之，見其在卷上揮毫疾書，訝曰：「尚未出題，何得有文？」生笑曰：「小子讀先生文，不忍釋手<font size=-2 color="#999900"><font class="dianyuanfont"><b><i>3></i></b></font></font>，恭繕<font size=-2 color="#999900"><font class="dianyuanfont"><b><i>4></i></b></font></font>試卷，以誌<font size=-2 color="#999900"><font class="dianyuanfont"><b><i>5></i></b></font></font>欽佩，即文不對題，不過被黜<font size=-2 color="#999900"><font class="dianyuanfont"><b><i>6></i></b></font></font>而已，亦所甘心。」<font  size=4 color="#808080">蘭陔曰：「我累足下矣，奈何！奈何！」遂別去，逢相識者告之，一時傳作新聞。是夜試題出，果對。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 未幾：不久。</font></div>
<div class="Rulediv"><font class="english_word">(2)</font> 蘭陔：吳蘭陔，清朝人，生卒年不詳。時文中之名手，落筆高古，但屢次應試不中，功名之念甚切。</font></div>
<div class="Rulediv"><font class="english_word">(3)</font> 不忍釋手：心中割捨不下。見「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22FL00000000804%22.%26v%3D-1" class="clink" target=_blank>不忍釋手</a>」。</font></div>
<div class="Rulediv"><font class="english_word">(4)</font> 繕：音ㄕㄢˋ，謄寫。</font></div>
<div class="Rulediv"><font class="english_word">(5)</font> 誌：表示。</font></div>
<div class="Rulediv"><font class="english_word">(6)</font> 黜：音ㄔㄨˋ，摒棄。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
