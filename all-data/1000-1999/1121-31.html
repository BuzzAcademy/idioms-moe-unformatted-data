<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">名不副實</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《漢書．卷九九．王莽傳上》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">莽乃起<img src=/cydic/dicword/a03769-002.jpg border=0 alt=* class=fontimg valign=center>事，上書言：「臣以元壽二年六月戊午倉卒之夜，以新都侯引入未央宮；庚申拜為大司馬，充三公位；元始元年正月丙辰拜為太傅，賜號安漢公，備四輔官；今年四月甲子復拜為宰衡，位上公。臣莽伏自惟，爵為新都侯，號為安漢公，官為宰衡、太傅、大司馬，爵貴號尊官重，一身蒙大寵者五，誠非鄙臣所能堪。據元始三年，天下歲已復，官屬宜皆置。</font><font class="dianuan_mark"><font class="dianuan_mark">《穀梁傳》</font></font><font size=-2 color="#999900"><font class="dianyuanfont"><b><i>2></i></b></font></font>曰：『天子之宰，通于四海。』臣愚以為，宰衡<font size=-2 color="#999900"><font class="dianyuanfont"><b><i>3></i></b></font></font>官以正百僚、平海內為職，而無印信<font size=-2 color="#999900"><font class="dianyuanfont"><b><i>4></i></b></font></font>，名實不副。<font  size=4 color="#808080">臣莽無兼官之材，今聖朝既過誤而用之，臣請御史刻宰衡印章曰『宰衡太傅大司馬印』，成，授臣莽，上太傅與大司馬之印。」太后詔曰：「可。韍如相國，朕親臨授焉。」莽乃復以所益納徵錢千萬，遺與長樂長御奉共養者。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於漢．彌衡〈鸚鵡賦〉。</font></div>
<div class="Rulediv"><font class="english_word">(2)</font> <font class="dianuan_mark"><font class="dianuan_mark">《穀梁傳》</font></font>：書名。戰國穀梁赤所撰。晉范甯作集解，唐楊士勛為之疏，清鍾文烝著穀梁補注。為春秋三傳之一。</font></div>
<div class="Rulediv"><font class="english_word">(3)</font> 宰衡：伊尹為阿衡，周公為太宰。漢帝兼采伊尹、周公的稱號，加王莽號為「宰衡」，位上公。後世沿用為宰相的通稱。</font></div>
<div class="Rulediv"><font class="english_word">(4)</font> 印信：政府機關使用的印章。有印、關防、鈐記、國璽、職章等類別。</font><font  size=4 ></div><br><font class="dianuan_mark2">〔參考資料〕</font><br></font> 漢．彌衡〈鸚鵡賦〉（據<font class="dianuan_mark">《文選．卷一三．賦．鳥獸上》</font>引）<br>嗟祿命之衰薄，奚遭時之險巇？豈言語以階亂，將不密以致危？痛母子之永隔，哀伉儷之生離。匪餘年之足惜，慜眾雛之無知。背蠻夷之下國，侍君子之光儀。懼名實之不副，恥才能之無奇。羨西都之沃壤，識苦樂之異宜。懷代越之悠思，故每言而稱斯。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
