<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">登徒子</td></tr>
<tr><th class="ztd1"><b>典源&nbsp;</b></th><td class="ztd2"> 戰國楚．宋玉〈登徒子好色賦〉（據<font class="dianuan_mark">《文選．卷一九．賦．情》</font>引）<br>大夫登徒子<font size=-2 color="#999900"><font class="dianyuanfont"><b><i>1></i></b></font></font>侍於楚王，短宋玉<font size=-2 color="#999900"><font class="dianyuanfont"><b><i>2></i></b></font></font>曰：<font  size=4 color="#808080">「玉為人，體貌閑麗，口多微辭，又性好色。願王勿與出入後宮。」王以登徒子之言問宋玉。玉曰：「體貌閑麗，所受於天也；口多微辭，所學於師也。至於好色，臣無有也。」王曰：「子不好色，亦有說乎？有說則止，無說則退。」玉曰：</font>「天下之佳人，莫若楚國；楚國之麗者，莫若臣里<font size=-2 color="#999900"><font class="dianyuanfont"><b><i>3></i></b></font></font>；臣里之美者，莫若臣東家之子<font size=-2 color="#999900"><font class="dianyuanfont"><b><i>4></i></b></font></font>。東家之子，增之一分則太長，減之一分則太短，著粉則太白，施朱<font size=-2 color="#999900"><font class="dianyuanfont"><b><i>5></i></b></font></font>則太赤。眉如翠羽<font size=-2 color="#999900"><font class="dianyuanfont"><b><i>6></i></b></font></font>，肌如白雪，腰如束素<font size=-2 color="#999900"><font class="dianyuanfont"><b><i>7></i></b></font></font>，齒如含貝<font size=-2 color="#999900"><font class="dianyuanfont"><b><i>8></i></b></font></font>。嫣然<font size=-2 color="#999900"><font class="dianyuanfont"><b><i>9></i></b></font></font>一笑，惑陽城，迷下蔡，然此女登牆闚<font size=-2 color="#999900"><font class="dianyuanfont"><b><i>10></i></b></font></font>臣三年，至今未許也。登徒子則不然。其妻蓬頭攣耳<font size=-2 color="#999900"><font class="dianyuanfont"><b><i>11></i></b></font></font>，齞脣歷齒<font size=-2 color="#999900"><font class="dianyuanfont"><b><i>12></i></b></font></font>。旁行踽僂<font size=-2 color="#999900"><font class="dianyuanfont"><b><i>13></i></b></font></font>，又疥且痔<font size=-2 color="#999900"><font class="dianyuanfont"><b><i>14></i></b></font></font>。登徒子悅之，使有五子。王孰察之，誰為好色者矣？」</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 登徒子：人名。登徒，複姓。子，男子的通稱。</font></div>
<div class="Rulediv"><font class="english_word">(2)</font> 宋玉：戰國時楚國鄢人，約生於周赧王二十五年，卒於楚亡之年。因曾任蘭臺令，故亦稱為「蘭臺公子」。善辭賦，作〈九辯〉、〈招魂〉。與屈原並稱為「屈宋」。</font></div>
<div class="Rulediv"><font class="english_word">(3)</font> 臣里：指宋玉居住之鄉里。</font></div>
<div class="Rulediv"><font class="english_word">(4)</font> 東家之子：指居所之東邊鄰居。</font></div>
<div class="Rulediv"><font class="english_word">(5)</font> 施朱：塗抹胭脂。</font></div>
<div class="Rulediv"><font class="english_word">(6)</font> 翠羽：此指女子的眉毛，色亮而有光澤。</font></div>
<div class="Rulediv"><font class="english_word">(7)</font> 束素：一束絹帛。形容美人腰肢的苗條。</font></div>
<div class="Rulediv"><font class="english_word">(8)</font> 含貝：形容牙齒潔白。</font></div>
<div class="Rulediv"><font class="english_word">(9)</font> 嫣然：嫵媚美好的樣子。嫣，音｜ㄢ。</font></div>
<div class="Rulediv">(10) 闚：音ㄎㄨㄟ，同「窺」，偷看。</font></div>
<div class="Rulediv">(11) 蓬頭攣耳：頭髮散亂，耳朵卷曲。攣，音ㄌㄩㄢˊ，或讀ㄌㄨㄢˊ。</font></div>
<div class="Rulediv">(12) 齞脣歷齒：上脣缺裂，可看到稀疏的牙齒。齞，音｜ㄢˇ，張嘴露齒的樣子。</font></div>
<div class="Rulediv">(13) 踽僂：音ㄐㄩˇ　ㄌㄡˊ，彎曲、駝背。</font></div>
<div class="Rulediv">(14) 又疥且痔：罹患很癢的皮膚病和痔瘡。疥，音ㄐ｜ㄝˋ。痔，音ㄓˋ。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
