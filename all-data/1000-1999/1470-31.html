<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">綱舉目張</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《呂氏春秋．離俗覽．用民》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">當禹之時，天下萬國，至於湯而三千餘國，今無存者矣，皆不能用其民也。民之不用，賞罰不充也。湯、武因夏、商之民也，得所以用之也；管、商亦因齊、秦之民也，得所以用之也。民之用也有故，得其故，民無所不用。</font>用民有紀<font size=-2 color="#999900"><font class="dianyuanfont"><b><i>2></i></b></font></font>有綱<font size=-2 color="#999900"><font class="dianyuanfont"><b><i>3></i></b></font></font>，壹引其紀，萬目<font size=-2 color="#999900"><font class="dianyuanfont"><b><i>4></i></b></font></font>皆起；壹引其綱，萬目皆張。<font  size=4 color="#808080">為民紀綱者，何也？欲也，惡也。何欲？何惡？欲榮利，惡辱害。辱害所以為罰，充也；榮利所以為賞，實也。賞罰皆有充實，則民無不用矣。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《韓非子．外儲說右下》</font></font>、漢．鄭玄〈詩譜序〉。</font></div>
<div class="Rulediv"><font class="english_word">(2)</font> 紀：絲的頭緒、條理。</font></div>
<div class="Rulediv"><font class="english_word">(3)</font> 綱：維繫網的粗繩。</font></div>
<div class="Rulediv"><font class="english_word">(4)</font> 目：網的孔眼。</font><font  size=4 ></div><br><font class="dianuan_mark2">〔參考資料〕</font><br></font> ■<font class="dianuan_mark"><font class="dianuan_mark">《韓非子．外儲說右下》</font></font><br>搖木者一一攝其葉，則勞而不遍，左右拊其本，而葉遍搖矣。臨淵而搖木，鳥驚而高，魚恐而下。善張網者，引其綱，不一一攝萬目而後得。一一攝萬目而後得，則是勞而難，引其綱而魚已囊矣。故吏者，民之本綱者也，故聖人治吏不治民。<br>■漢．鄭玄〈詩譜序〉（據<font class="dianuan_mark">《詩經．卷首》</font>引）<br>欲知源流清濁之所處，則循其上下而省之；欲知風化芳臭氣澤之所及，則傍行而觀之。此詩之大綱也。舉一綱而萬目張，解一卷而眾篇明，於力則鮮，於思則寡，其諸君子亦有樂於是與！</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
