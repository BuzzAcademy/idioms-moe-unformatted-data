<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">石城湯池</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000001424%22.%26v%3D-1" class="clink" target=_blank>金城湯池</a>」之典源，提供參考。</font> ＃<font class="dianuan_mark">《漢書．卷四五．蒯伍江息夫傳．蒯通》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">蒯通，范陽人也，本與武帝同諱。楚漢初起，武臣略定趙地，號武信君。通說范陽令徐公曰：……「趙武信君不知通不肖，使人候問其死生，通且見武信君而說之，曰：『必將戰勝而後略地，攻得而後下城，臣竊以為殆矣。用臣之計，毋戰而略地，不攻而下城，傳檄而千里定，可乎？』彼將曰：『何謂也？』臣因對曰：『范陽令宜整頓其士卒以守戰者也，怯而畏死，貪而好富貴，故欲以其城先下君。先下君而君不利<font class="dianuan_mark">〔之〕</font>，</font>則邊地之城皆將相告曰「范陽令<font size=-2 color="#999900"><font class="dianyuanfont"><b><i>2></i></b></font></font>先降而身死」，必將嬰<font size=-2 color="#999900"><font class="dianyuanfont"><b><i>3></i></b></font></font>城固守，皆為金城湯池，不可攻也。<font  size=4 color="#808080">為君計者，莫若以黃屋朱輪迎范陽令，使馳騖於燕趙之郊，則邊城皆將相告曰「范陽令先下而身富貴」，必相率而降，猶如阪上走丸也。此臣所謂傳檄而千里定者也。』」徐公再拜，具車馬遣通。通遂以此說武臣。武臣以車百乘，騎二百，侯印迎徐公。燕趙聞之，降者三十餘城，如通策焉。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於漢．應劭<font class="dianuan_mark"><font class="dianuan_mark">《風俗通義．佚文》</font></font>。</font></div>
<div class="Rulediv"><font class="english_word">(2)</font> 范陽令：指范陽縣令徐公。范陽縣，秦時設立，約在今河北省定興縣南四十里。徐公，人名，秦末人，生卒年不詳。</font></div>
<div class="Rulediv"><font class="english_word">(3)</font> 嬰：圍繞。</font><font  size=4 ></div><br><font class="dianuan_mark2">〔參考資料〕</font><br></font> 漢．應劭<font class="dianuan_mark"><font class="dianuan_mark">《風俗通義．佚文》</font></font><br><font class="dianuan_mark"><font class="dianuan_mark">《孫子》</font></font>云：「金城湯池而無粟者，太公、墨翟，不能守之。」<font class="dianuan_mark"><font class="dianuan_mark">《孫子》</font></font>有金城湯池之說，後人因此開地為池，以養魚鱉。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
