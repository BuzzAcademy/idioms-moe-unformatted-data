<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">與虎謀皮</td></tr>
<tr><th class="ztd1"><b>典源&nbsp;</b></th><td class="ztd2"> ※<font class="dianuan_mark">《符子》</font>（據<font class="dianuan_mark">《太平御覽．卷二○八．職官部．司徒下》</font>引）<br><font  size=4 color="#808080">魯侯欲以孔子為司徒，將召三桓而議之，乃謂左丘明曰：「寡人欲以孔丘為司徒而授以魯政焉。寡人將欲詢諸三子。」左丘明曰：「孔丘，聖人與！夫聖人在政，過者離位焉，君雖欲謀其罪，弗合乎！」魯侯曰：「吾子奚以知之？」丘明曰：「</font>周人有愛裘<font size=-2 color="#999900"><font class="dianyuanfont"><b><i>1></i></b></font></font>而好珍羞<font size=-2 color="#999900"><font class="dianyuanfont"><b><i>2></i></b></font></font>，欲為千金之裘而與狐謀其皮，欲具少牢<font size=-2 color="#999900"><font class="dianyuanfont"><b><i>3></i></b></font></font>之珍而與羊謀其羞。言未卒，狐相率<font size=-2 color="#999900"><font class="dianyuanfont"><b><i>4></i></b></font></font>逃於重丘<font size=-2 color="#999900"><font class="dianyuanfont"><b><i>5></i></b></font></font>之下，羊相呼藏於深林之中。故周人十年不制<font size=-2 color="#999900"><font class="dianyuanfont"><b><i>6></i></b></font></font>一裘，五年不具一牢。何者？周人之謀失之矣。<font  size=4 color="#808080">今君欲以孔丘為司徒，召三桓而議之，亦以狐謀裘，與羊謀羞哉。」於是魯侯遂不與三桓謀而召孔丘為司徒。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 裘：用毛皮做成的衣服。</font></div>
<div class="Rulediv"><font class="english_word">(2)</font> 珍羞：珍奇美味的食物。</font></div>
<div class="Rulediv"><font class="english_word">(3)</font> 少牢：古代祭禮的犧牲，只用羊、豕二牲即稱為「少牢」。少，音ㄕㄠˋ。</font></div>
<div class="Rulediv"><font class="english_word">(4)</font> 相率：互相帶引，一個接一個。</font></div>
<div class="Rulediv"><font class="english_word">(5)</font> 重丘：一層層重疊的山丘。重，音ㄔㄨㄥˊ。</font></div>
<div class="Rulediv"><font class="english_word">(6)</font> 制：通「製」。製造。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
