<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">甚囂塵上</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《左傳．成公十六年》</font><br><font  size=4 color="#808080">甲午晦，楚晨壓晉軍而陳。軍吏患之。范匄趨進，曰：「塞井夷灶，陳於軍中而疏行首。晉、楚唯天所授，何患焉？」文子執戈逐之，曰：「國之存亡，天也，童子何知焉？」欒書曰：「楚師輕窕，固壘而待之，三日必退。退而擊之，必獲勝焉。」郤至曰：「楚有六間，不可失也。其二卿相惡，王卒以舊，鄭陳而不整，蠻軍而不陳，陳不違晦，在陳而囂，合而加囂。各顧其後，莫有鬥心，舊不必良，以犯天忌，我必克之。」</font>楚子<font size=-2 color="#999900"><font class="dianyuanfont"><b><i>1></i></b></font></font>登巢車<font size=-2 color="#999900"><font class="dianyuanfont"><b><i>2></i></b></font></font>以望晉軍，子重<font size=-2 color="#999900"><font class="dianyuanfont"><b><i>3></i></b></font></font>使大宰伯州犁<font size=-2 color="#999900"><font class="dianyuanfont"><b><i>4></i></b></font></font>侍于王後。王曰：「騁<font size=-2 color="#999900"><font class="dianyuanfont"><b><i>5></i></b></font></font>而左右何也？」曰：「召軍吏也。」「皆聚於中軍矣。」曰：「合謀也。」「張幕矣。」曰：「虔<font size=-2 color="#999900"><font class="dianyuanfont"><b><i>6></i></b></font></font>卜於先君也。」「徹幕矣。」曰：「將發命也。」「甚囂<font size=-2 color="#999900"><font class="dianyuanfont"><b><i>7></i></b></font></font>且塵上矣。」曰：「將塞井夷灶<font size=-2 color="#999900"><font class="dianyuanfont"><b><i>8></i></b></font></font>而為行也。」「皆乘矣，左右執兵而下矣。」曰：「聽誓也。」「戰乎？」曰：「未可知也。」「乘而左右皆下矣。」曰：「戰禱<font size=-2 color="#999900"><font class="dianyuanfont"><b><i>9></i></b></font></font>也。」伯州犁以公卒告王。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 楚子：此指楚共王。楚共王（西元前？<font class="english_word">∼</font>西元前<font class="english_word">５</font><font class="english_word">６</font><font class="english_word">０</font>），春秋時楚國國君。楚救鄭，與晉戰於鄢陵，為晉所敗，被晉將養由基射傷一目。</font></div>
<div class="Rulediv"><font class="english_word">(2)</font> 巢車：一種古代的兵車。車上有轆轤升降的瞭望臺，人在臺內，如鳥在巢中，故稱為「巢車」。可用來瞭望敵軍。</font></div>
<div class="Rulediv"><font class="english_word">(3)</font> 子重：？<font class="english_word">∼</font>西元前<font class="english_word">５</font><font class="english_word">７</font><font class="english_word">０</font>，春秋時楚令尹。與子反等領軍和晉國戰於鄢陵。</font></div>
<div class="Rulediv"><font class="english_word">(4)</font> 大宰伯州犁：伯州犁（西元前？<font class="english_word">∼</font>西元前<font class="english_word">５</font><font class="english_word">４</font><font class="english_word">１</font>），春秋時晉國人。後因父親伯宗被譖殺奔楚。任職太宰，曾參與鄢陵之戰。大宰，即太宰，職官名，周制，統理百官之長。</font></div>
<div class="Rulediv"><font class="english_word">(5)</font> 騁：音ㄔㄥˇ，直馳、奔跑。</font></div>
<div class="Rulediv"><font class="english_word">(6)</font> 虔：音ㄑ｜ㄢˊ，恭敬有誠意的。</font></div>
<div class="Rulediv"><font class="english_word">(7)</font> 囂：音ㄒ｜ㄠ，嘈雜、喧嘩。</font></div>
<div class="Rulediv"><font class="english_word">(8)</font> 塞井夷灶：填滿水井，鏟平爐灶。見「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22FL00000000925%22.%26v%3D-1" class="clink" target=_blank>塞井夷灶</a>」。</font></div>
<div class="Rulediv"><font class="english_word">(9)</font> 戰禱：作戰前的祈禱。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
