<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">五日京兆</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《漢書．卷七六．趙尹韓張兩王傳．張敞》</font><br><font  size=4 color="#808080">敞與蕭望之、于定國相善。始敞與定國俱以諫昌邑王超遷。定國為大夫平尚書事，敞出為刺史，時望之為大行丞。後望之先至御史大夫，定國後至丞相，敞終不過郡守。為京兆九歲，坐與光祿勳楊惲厚善，後惲坐大逆誅，公卿奏惲黨友，不宜處位，等比皆免，而敞奏獨寢不下。</font>敞<font size=-2 color="#999900"><font class="dianyuanfont"><b><i>1></i></b></font></font>使<font size=-2>（卒）</font><font class="dianuan_mark"><font class="dianuan_mark">〔賊〕</font></font>捕掾<font size=-2 color="#999900"><font class="dianyuanfont"><b><i>2></i></b></font></font>絮舜<font size=-2 color="#999900"><font class="dianyuanfont"><b><i>3></i></b></font></font>有所案驗<font size=-2 color="#999900"><font class="dianyuanfont"><b><i>4></i></b></font></font>。舜以敞劾<font size=-2 color="#999900"><font class="dianyuanfont"><b><i>5></i></b></font></font>奏當免，不肯為敞竟事<font size=-2 color="#999900"><font class="dianyuanfont"><b><i>6></i></b></font></font>，私歸其家。人或諫舜，舜曰：「吾為是公盡力多矣，今五日京兆<font size=-2 color="#999900"><font class="dianyuanfont"><b><i>7></i></b></font></font>耳，安能復案事<font size=-2 color="#999900"><font class="dianyuanfont"><b><i>8></i></b></font></font>？」<font  size=4 color="#808080">敞聞舜語，即部吏收舜繫獄。是時冬月未盡數日，案事吏晝夜驗治舜，竟致其死事。舜當出死，敞使主簿持教告舜曰：「五日京兆竟何如？冬月已盡，延命乎？」乃棄舜市。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 敞：張敞（？<font class="english_word">∼</font>西元前<font class="english_word">４</font><font class="english_word">７</font>），字子高，西漢京兆杜陵人。宣帝時任太中大夫，以違大將軍霍光意旨，出為函谷關都尉。後宣帝召為京兆尹，政績佳，為帝所賞識之。友楊惲罪誅，敞免歸。數月後復起為冀州刺史，息盜賊。元帝欲為左馮翊，病卒。</font></div>
<div class="Rulediv"><font class="english_word">(2)</font> <font class="dianuan_mark"><font class="dianuan_mark">〔賊〕</font></font>捕掾：主管捕治盜賊之官。掾，音ㄩㄢˋ，古代官府屬員的通稱。</font></div>
<div class="Rulediv"><font class="english_word">(3)</font> 絮舜：西漢人，生卒年不詳。張敞為京兆尹，舜為賊捕掾。敞友楊惲罪誅，舜以敞將坐連免官，不受其命竟事。敞知，捕舜入獄殺之。</font></div>
<div class="Rulediv"><font class="english_word">(4)</font> 案驗：查明案情定罪。</font></div>
<div class="Rulediv"><font class="english_word">(5)</font> 劾：音ㄏㄜˊ，彈劾。</font></div>
<div class="Rulediv"><font class="english_word">(6)</font> 竟事：完成其事。竟，完成。</font></div>
<div class="Rulediv"><font class="english_word">(7)</font> 京兆：京兆尹。漢代轄治京兆地區的行政長官，職權與俸祿與郡守相當。後亦借指京師地區的行政長官。</font></div>
<div class="Rulediv"><font class="english_word">(8)</font> 案事：辦理案件。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
