<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">名列前茅</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《左傳．宣公十二年》</font><br><font  size=4 color="#808080">夏，六月，晉師救鄭。荀林父將中軍，先縠佐之；士會將上軍，郤克佐之；趙朔將下軍，欒書佐之。趙括、趙嬰齊為中軍大夫，鞏朔、韓穿為上軍大夫，荀首、趙同為下軍大夫，韓厥為司馬。及河，聞鄭既及楚平，桓子欲還，曰：「無及於鄭而勦民，焉用之？楚歸而動，不後。」隨武子曰：「善。會聞用師，觀釁而動。德刑政事典禮不易，不可敵也，不為是征。楚軍討鄭，怒其貳而哀其卑，叛而伐之，服而舍之，德刑成矣。伐叛，刑也；柔服，德也。二者立矣。昔歲入陳，今茲入鄭，民不罷勞，君無怨讟，政有經矣。荊尸而舉，商、農、工、賈不敗其業，而卒乘輯睦，事不奸矣。</font>蒍敖<font size=-2 color="#999900"><font class="dianyuanfont"><b><i>1></i></b></font></font>為宰<font size=-2 color="#999900"><font class="dianyuanfont"><b><i>2></i></b></font></font>，擇楚國<font size=-2 color="#999900"><font class="dianyuanfont"><b><i>3></i></b></font></font>之令典<font size=-2 color="#999900"><font class="dianyuanfont"><b><i>4></i></b></font></font>，軍行，右轅<font size=-2 color="#999900"><font class="dianyuanfont"><b><i>5></i></b></font></font>，左追蓐<font size=-2 color="#999900"><font class="dianyuanfont"><b><i>6></i></b></font></font>，前茅<font size=-2 color="#999900"><font class="dianyuanfont"><b><i>7></i></b></font></font>慮無<font size=-2 color="#999900"><font class="dianyuanfont"><b><i>8></i></b></font></font>，中權<font size=-2 color="#999900"><font class="dianyuanfont"><b><i>9></i></b></font></font>，後勁<font size=-2 color="#999900"><font class="dianyuanfont"><b><i>10></i></b></font></font>，百官象物而動<font size=-2 color="#999900"><font class="dianyuanfont"><b><i>11></i></b></font></font>，軍政不戒而備，能用典矣。<font  size=4 color="#808080">其君之舉也，內姓選於親，外姓選於舊。舉不失德，賞不失勞。老有加惠，旅有施舍。君子小人，物有服章，貴有常尊，賤有等威，禮不逆矣。德立，刑行，政成，事時，典從，禮順，若之何敵之？見可而進，知難而退，軍之善政也。兼弱攻昧，武之善經也。子姑整軍而經武乎，猶有弱而昧者，何必楚？仲虺有言曰：『取亂侮亡。』兼弱也。〈汋〉曰：『於鑠王師，遵養時晦。』耆昧也。〈武〉曰：『無競惟烈。』撫弱耆昧以務烈所，可也。」彘子曰：「不可。晉所以霸，師武臣力也。今失諸侯，不可謂力。有敵而不從，不可謂武。由我失霸，不如死。且成師以出，聞敵彊而退，非夫也。命有軍師，而卒以非夫，唯群子能，我弗為也。」以中軍佐濟。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 蒍敖：孫叔敖，春秋楚人，生卒年不詳。蒍賈之子。兒時於路上見兩頭蛇，聞人言，見此蛇者必死，自以為將死，而恐後人見之又死，乃殺而埋之。及長，性恭儉，代虞丘為楚相，施教導民，三月而楚大治。彼曾三得相而不喜，三去相而不悔，不以得失為意，史稱循吏。蒍，音ㄨㄟˇ。</font></div>
<div class="Rulediv"><font class="english_word">(2)</font> 宰：太宰，統理百官之長。</font></div>
<div class="Rulediv"><font class="english_word">(3)</font> 楚國：周成王封熊繹於楚，春秋時稱王，為戰國七雄之一。領有今湖南、湖北、安徽、浙江及河南南部，後為秦所滅。</font></div>
<div class="Rulediv"><font class="english_word">(4)</font> 令典：好的典章法度。</font></div>
<div class="Rulediv"><font class="english_word">(5)</font> 轅：車前駕牲畜的兩根直木，此指跟隨在主將車轅旁備戰。</font></div>
<div class="Rulediv"><font class="english_word">(6)</font> 追蓐：追尋可做席墊的草，割之以備用。蓐，音ㄖㄨˋ，草墊子。</font></div>
<div class="Rulediv"><font class="english_word">(7)</font> 前茅：稱軍中的偵察敵情的哨兵，又稱「斥候」。古代斥候，以旄旌（竿頂以旄牛尾裝飾的指揮旗幟）或茅草為標幟，看到前方的敵人，則舉旌以報告在後面的軍隊戒備。</font></div>
<div class="Rulediv"><font class="english_word">(8)</font> 慮無：戒備意外。</font></div>
<div class="Rulediv"><font class="english_word">(9)</font> 中權：中軍制定謀略。</font></div>
<div class="Rulediv">(10) 後勁：後軍精良。</font></div>
<div class="Rulediv">(11) 象物而動：根據旌旗的指揮而行動。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
