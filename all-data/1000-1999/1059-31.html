<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">一笑置之</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《石門文字禪．卷二六．題所錄詩》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">海南道人惠英字穎孺，生十有二日而失母，年七齡而為沙門，二十歲從予游。</font>予所作語言遍叢林未嘗收錄，而英<font size=-2 color="#999900"><font class="dianyuanfont"><b><i>2></i></b></font></font>編兩巨帙<font size=-2 color="#999900"><font class="dianyuanfont"><b><i>3></i></b></font></font>為示，既有媿<font size=-2 color="#999900"><font class="dianyuanfont"><b><i>4></i></b></font></font>於九祖，欲焚去之。又念英之好學，為一笑而置之。<font  size=4 color="#808080">然流俗寡聞見，少年嗜筆硯者，不背數必腹非之，以謂禪者不當以翰墨為急。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於宋．陸游〈書夢〉詩、宋．楊萬里〈觀水歎〉詩二首之一。</font></div>
<div class="Rulediv"><font class="english_word">(2)</font> 英：惠英，字穎孺，宋海南道人，生卒年不詳。宋僧惠洪弟子。</font></div>
<div class="Rulediv"><font class="english_word">(3)</font> 巨帙：篇幅、規模很大的著作。帙，音ㄓˋ。</font></div>
<div class="Rulediv"><font class="english_word">(4)</font> 媿：音ㄎㄨㄟˋ，同「愧」，辜負、對不起。</font><font  size=4 ></div><br><font class="dianuan_mark2">〔參考資料〕</font><br></font> ■宋．陸游〈書夢〉詩（據<font class="dianuan_mark">《陸放翁全集．劍南詩稾．卷八一》</font>引）<br>我夢舉有司，雞唱起裹飯。又夢趁早朝，漏舍坐待旦。既寤兩無有，撫枕徒浩歎。今雖去為農，飯牛亦夜半。何曾得放慵，美睡到日旰。一笑俱置之，浮生固多難。■宋．楊萬里〈觀水歎〉詩二首之一（據<font class="dianuan_mark">《誠齋集．卷二六》</font>引）<br>我方臥舟中，仰讀淵明詩。忽聞灘聲急，起視惟恐遲。八月濺飛雪，清覽良獨奇。好風從天來，翛然吹我衣。涼生固足樂，氣變亦可悲。眷然慨此水，念我年少時。迄今四十年，往來九東西。此日順流下，何日泝流歸。出處未可必，一笑姑置之。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
