<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="flayoutclass"><div class="flayoutclass_first"><table class="tableoutfmt2"><tr><th class="std1"><b><font class="fltypefont">詞語</font>&nbsp;</b></th><td class="std2">梁上君子</td></tr>
<tr><th class="std1"><b>釋義&nbsp;</b></th><td class="std2">■《後漢書．卷六二．荀韓鍾陳列傳．陳寔》<br>時歲荒民儉，有盜夜入其室，止於梁上。寔陰見，乃起自整拂，呼命子孫，正色訓之曰：「夫人不可不自勉。不善之人未必本惡，習以性成，遂至於此。梁上君子者是矣！」盜大驚，自投於地，稽顙歸罪。寔徐譬之曰：「視君狀貌，不似惡人，宜深剋己反善。然此當由貧困。」令遺絹二匹。自是一縣無復盜竊。<br>■《陳寔別傳》（據《太平御覽．卷四○三．人事部四四．道德》引）<br>時歲荒民儉，有盜夜入其室，止於梁上。寔陰見之，乃起自整拂，呼命子孫，正色訓之曰：「夫人不可不自勉，不善之人未必本惡，習與性成，遂至於此。如梁上君子矣！」盜大驚，自投於地，稽首歸罪。寔徐譬之曰：「視君狀貌，不似惡人，宜深剋己反善，然此當由困貧。」令遺絹二疋。自是縣無復盜竊。<br></td></tr>
<tr><th class="std1"><b><font class="fltypefont">附錄</font>&nbsp;</b></th><td class="std2">典源參考資料</td></tr>
</td></tr></table></div> <!-- flayoutclass_first --><div class="flayoutclass_second"></div> <!-- flayoutclass_second --></div> <!-- flayoutclass --></td></tr></table>
