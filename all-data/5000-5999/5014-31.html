<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">據隴望蜀</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000286%22.%26v%3D-1" class="clink" target=_blank>得隴望蜀</a>」之典源，提供參考。</font> ＃<font class="dianuan_mark">《東觀漢記．卷二三．隗囂傳》</font><br><font  size=4 color="#808080">囂將王元說囂曰：「昔更始西都，四方響應，天下喁喁，謂之太平。一旦敗壞，今南有子陽，北有文伯，江湖海岱，王公十數，而欲牽儒生之說，棄千乘之基，計之不可者也。今天水完富，士馬最強，北取西河，東收三輔，案秦舊跡，表裡山河，元請以一丸泥，為大王東封函谷關，此萬世一時也。若計不及此，且蓄養士馬，據隘自守，曠日持久，以待四方之變，圖王不成，其弊猶足以霸。」囂然其計，杜林先去，餘稍稍相隨，東詣京師。光武賜囂書曰：「吾年已三十餘，在兵中十歲，所更非一，厭浮語虛辭耳。」岑彭與吳漢圍囂于西城，敕彭書曰：「</font>西城若下，便可將兵南擊蜀虜<font size=-2 color="#999900"><font class="dianyuanfont"><b><i>1></i></b></font></font>。人苦不知足，既平隴<font size=-2 color="#999900"><font class="dianyuanfont"><b><i>2></i></b></font></font>，復望蜀，每一發兵，頭鬢為白。<font  size=4 color="#808080">」漢圍囂。囂窮困，其大將王捷登城呼漢軍曰：「為隗王城守者，皆必死無二心，願諸將軍亟罷，請自殺以明之。」遂刎頸而死。時民饑饉，乃噉弩煮履。建武九年正月，囂病且餓，出城餐糗糒，恚憤腹脹而死。囂負隴城之固，納王元之說，雖遣子春卿入質，猶持兩端，光武于是稍黜其禮，正君臣之義。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 蜀虜：指公孫述。公孫述，字子陽，東漢茂陵人。王莽時自立為蜀王，建都成都，遂又稱天子，盡有益州地，甲兵數十萬，後被東漢大將吳漢所敗，被刺死。虜，對敵人輕蔑的稱呼。</font></div>
<div class="Rulediv"><font class="english_word">(2)</font> 隴：今甘肅省的簡稱。古稱「隴西」，或簡稱「隴」，因地有隴山而得名。</font><font  size=4 ></div><br><font class="dianuan_mark2">〔參考資料〕</font><br></font><font  size=3>另可參考：<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22FL00000004476%22.%26v%3D-1" target=_blank><font class="dianuan_mark">《後漢書．卷一七．馮岑賈列傳．岑彭》</font></a></font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
