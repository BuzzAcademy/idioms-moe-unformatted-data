<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">秋豪無犯</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000761%22.%26v%3D-1" class="clink" target=_blank>秋毫無犯</a>」之典源，提供參考。</font> ◎<font class="english_word">１</font><font class="dianuan_mark">《史記．卷七．項羽本紀》</font><br><font  size=4 color="#808080">沛公軍霸上，未得與項羽相見。沛公左司馬曹無傷使人言於項羽曰：「沛公欲王關中，使子嬰為相，珍寶盡有之。」項羽大怒，曰：「旦日饗士卒，為擊破沛公軍！」……楚左尹項伯者，項羽季父也，素善留侯張良。張良是時從沛公，項伯乃夜馳之沛公軍，私見張良，具告以事，欲呼張良與俱去。……張良出，要項伯。項伯即入見沛公。沛公奉卮酒為壽，約為婚姻，曰：「</font>吾入關<font size=-2 color="#999900"><font class="dianyuanfont"><b><i>1></i></b></font></font>，秋豪<font size=-2 color="#999900"><font class="dianyuanfont"><b><i>2></i></b></font></font>不敢有所近，籍<font size=-2 color="#999900"><font class="dianyuanfont"><b><i>3></i></b></font></font>吏民，封府庫<font size=-2 color="#999900"><font class="dianyuanfont"><b><i>4></i></b></font></font>，而待將軍。所以遣將守關者，備他盜之出入與非常也。<font  size=4 color="#808080">日夜望將軍至，豈敢反乎！願伯具言臣之不敢倍德也。」項伯許諾。謂沛公曰：「旦日不可不蚤自來謝項王。」沛公曰：「諾。」於是項伯復夜去，至軍中，具以沛公言報項王。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 關：關中，地名。位於今陝西省。東至函谷關，南至武關，西至散關，北至蕭關，位於四關之中，故稱「關中」。</font></div>
<div class="Rulediv"><font class="english_word">(2)</font> 秋豪：即「秋毫」，鳥獸在秋天所生的細毛。後比喻微細的事物。豪，通「毫」，細而尖的獸毛，夏落秋生。</font></div>
<div class="Rulediv"><font class="english_word">(3)</font> 籍：名冊、檔案上。</font></div>
<div class="Rulediv"><font class="english_word">(4)</font> 府庫：國家儲藏財物的處所。</font> </div><br><div>◎<font class="english_word">２</font><font class="dianuan_mark">《史記．卷九二．淮陰侯列傳》</font><br>項王所過，無不殘滅者，天下多怨，百姓不親附，特劫於威彊耳。名雖為霸，實失天下心，故曰其彊易弱。今大王誠能反其道，任天下武勇，何所不誅！以天下城邑封功臣，何所不服！以義兵從思東歸之士，何所不散！且三秦王為秦將，將秦子弟數歲矣，所殺亡不可勝計。又欺其眾降諸侯，至新安，項王詐阬秦降卒二十餘萬，唯獨邯、欣、翳得脫，秦父兄怨此三人，痛入骨髓。今楚彊以威王此三人，秦民莫愛也。大王之入武關，秋豪無所害，除秦苛法，與秦民約法三章耳，秦民無不欲得大王王秦者。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
