<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="flayoutclass"><div class="flayoutclass_first"><table class="tableoutfmt2"><tr><th class="std1"><b>成語&nbsp;</b></th><td class="std2">草菅人命</td></tr>
<tr><th class="std1"><b><font class="">文獻&nbsp;</font></b></th><td class="std2">■漢．賈誼《新書．卷五．保傅》<br>■《漢書．卷四八．賈誼傳》</td></tr>
<tr><th class="std1"><b><font class="">&nbsp;</font></b></th><td class="std2">殷周之所以長久者，其輔翼天子有此具也。及秦而不然，其俗固非貴辭讓也，所上者告訏也；固非貴禮讓也，所上者刑罰也。使趙高傅胡亥而教之獄，所習者非斬劓人，則夷人之三族也。故今日即位，明日射人，忠諫者謂之誹謗，深為之計者謂之妖言，其視殺人如艾草菅然。豈胡亥之性惡哉？其所以集道之者非理故也。<br>夫三代之所以長久者，以其輔翼太子有此具也。及秦而不然，其俗固非貴辭讓也，所上者告訐也；固非貴禮義也，所上者刑罰也。使趙高傅胡亥而教之獄，所習者非斬劓人，則夷人之三族也。故胡亥今日即位而明日射人，忠諫者謂之誹謗，深計者謂之妖言，其視殺人若艾草菅然。豈惟胡亥之性惡哉？彼其所以道之者非其理故也。</td></tr>
<tr><th class="std1"><b><font class="fltypefont">附錄</font>&nbsp;</b></th><td class="std2">成語典源另可參考表</td></tr>
</td></tr></table></div> <!-- flayoutclass_first --><div class="flayoutclass_second"></div> <!-- flayoutclass_second --></div> <!-- flayoutclass --></td></tr></table>
