<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="flayoutclass"><div class="flayoutclass_first"><table class="tableoutfmt2"><tr><th class="std1"><b>成語&nbsp;</b></th><td class="std2">全軍覆沒</td></tr>
<tr><th class="std1"><b><font class="">文獻&nbsp;</font></b></th><td class="std2">《資治通鑑．卷一二一．宋紀三．文帝元嘉六年》</td></tr>
<tr><th class="std1"><b><font class="">&nbsp;</font></b></th><td class="std2">既罷，公卿或尤浩曰：「今南寇方伺國隙，而捨之北伐；若蠕蠕遠遁，前無所獲，後有疆寇，將何以待之？」浩曰：「不然。今不先破蠕蠕，則無以待南寇。南人聞國家克統萬以來，內懷恐懼，故揚聲動眾以衛淮北。比吾破蠕蠕，往還之間，南寇必不動也。且彼步我騎，彼能北來，我亦南往；在彼甚困，於我未勞。況南北殊俗，水陸異宜，設使國家與之河南，彼亦不能守也。何以言之？以劉裕之雄傑，吞併關中，留其愛子，輔以良將，精兵數萬，猶不能守，全軍覆沒，號哭之聲，至今未已。況義隆今日君臣，非裕時之比；主上英武，士馬精強，彼若果來，譬如以駒犢鬥虎狼也，何懼之有！……」</td></tr>
<tr><th class="std1"><b><font class="fltypefont">附錄</font>&nbsp;</b></th><td class="std2">成語典源另可參考表</td></tr>
</td></tr></table></div> <!-- flayoutclass_first --><div class="flayoutclass_second"></div> <!-- flayoutclass_second --></div> <!-- flayoutclass --></td></tr></table>
