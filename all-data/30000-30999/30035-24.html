<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="flayoutclass"><div class="flayoutclass_first"><table class="tableoutfmt2"><tr><th class="std1"><b>成語&nbsp;</b></th><td class="std2">車水馬龍</td></tr>
<tr><th class="std1"><b><font class="">文獻&nbsp;</font></b></th><td class="std2">《後漢書．卷一○．皇后紀上．明德馬皇后》</td></tr>
<tr><th class="std1"><b><font class="">&nbsp;</font></b></th><td class="std2">建初元年，〔帝〕欲封爵諸舅，太后不聽。明年夏，大旱，言事者以為不封外戚之故，有司因此上奏，宜依舊典。太后詔曰：「凡言事者皆欲媚朕以要福耳。昔王氏五侯同日俱封，其時黃霧四塞，不聞澍雨之應。又田蚡、竇嬰，寵貴橫恣，傾覆之禍，為世所傳。故先帝防慎舅氏，不令在樞機之位。諸子之封，裁令半楚、淮陽諸國，常謂『我子不當與先帝子等』。今有司奈何欲以馬氏比陰氏乎！吾為天下母，而身服大練，食不求甘，左右但著帛布，無香薰之飾者，欲身率下也。以為外親見之，當傷心自敕，但笑言太后素好儉。前過濯龍門上，見外家問起居者，車如流水，馬如游龍，倉頭衣綠<img src=/cydic/dicword/c03154.jpg border=0 alt=* class=fontimg valign=center>，領袖正白，顧視御者，不及遠矣。故不加譴怒，但絕歲用而已，冀以默愧其心，而猶懈怠，無憂國忘家之慮。知臣莫若君，況親屬乎？吾豈可上負先帝之旨，下虧先人之德，重襲西京敗亡之禍哉！」固不許。</td></tr>
<tr><th class="std1"><b><font class="fltypefont">附錄</font>&nbsp;</b></th><td class="std2">成語典源另可參考表</td></tr>
</td></tr></table></div> <!-- flayoutclass_first --><div class="flayoutclass_second"></div> <!-- flayoutclass_second --></div> <!-- flayoutclass --></td></tr></table>
