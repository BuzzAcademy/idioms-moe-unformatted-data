<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="flayoutclass"><div class="flayoutclass_first"><table class="tableoutfmt2"><tr><th class="std1"><b>成語&nbsp;</b></th><td class="std2">路不拾遺</td></tr>
<tr><th class="std1"><b><font class="">文獻&nbsp;</font></b></th><td class="std2">■《韓非子．內儲說下》<br>■《韓非子．外儲說左上》</td></tr>
<tr><th class="std1"><b><font class="">&nbsp;</font></b></th><td class="std2">仲尼為政於魯，道不拾遺，齊景公患之，犁且謂景公曰：「去仲尼，猶吹毛耳。君何不迎之以重祿高位，遺哀公女樂以驕榮其意。哀公新樂之，必怠於政，仲尼必諫，諫必輕絕於魯。」景公曰：「善。」乃令犁且以女樂二八遺哀公，哀公樂之，果怠於政，仲尼諫，不聽，去而之楚。<br>子產相鄭，簡公謂子產曰：「飲酒不樂也，俎豆不大，鍾鼓竽瑟不鳴，寡人之事不一，國家不定，百姓不治，耕戰不輯睦，亦子之罪。子有職，寡人亦有職，各守其職。」子產退而為政，五年，國無盜賊，道不拾遺，桃棗之蔭於街者，莫援也；錐刀遺道，三日可反。三年不變，民無飢也。</td></tr>
<tr><th class="std1"><b><font class="fltypefont">附錄</font>&nbsp;</b></th><td class="std2">成語典源另可參考表</td></tr>
</td></tr></table></div> <!-- flayoutclass_first --><div class="flayoutclass_second"></div> <!-- flayoutclass_second --></div> <!-- flayoutclass --></td></tr></table>
