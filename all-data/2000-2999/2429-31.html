<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">爛額焦頭</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000001020%22.%26v%3D-1" class="clink" target=_blank>焦頭爛額</a>」之典源，提供參考。</font> ＃<font class="dianuan_mark">《漢書．卷六八．霍光傳》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">初，霍氏奢侈，茂陵徐生曰：「霍氏必亡。夫奢則不遜，不遜必侮上。侮上者，逆道也。在人之右，眾必害之。霍氏秉權日久，害之者多矣。天下害之，而又行以逆道，不亡何待！」乃上疏言「 霍氏泰盛，陛下即愛厚之，宜以時抑制，無使至亡。」書三上，輒報聞。其後霍氏誅滅，而告霍氏者皆封。人為徐生上書曰：「臣聞客有過主人者，見其灶直突，傍有積薪，客謂主人，更為曲突，遠徙其薪，不者且有火患。主人嘿然不應。俄而家果失火，鄰里共救之，幸而得息。於是殺牛置酒，謝其鄰人，灼爛者在於上行，餘各以功次坐，而不錄言曲突者。</font>人謂主人曰：『鄉<font size=-2 color="#999900"><font class="dianyuanfont"><b><i>2></i></b></font></font>使聽客之言，不費牛酒，終亡<font size=-2 color="#999900"><font class="dianyuanfont"><b><i>3></i></b></font></font>火患。今論功而請賓，曲突徙薪<font size=-2 color="#999900"><font class="dianyuanfont"><b><i>4></i></b></font></font>亡恩澤，燋頭爛額為上客<font size=-2 color="#999900"><font class="dianyuanfont"><b><i>5></i></b></font></font>耶？』<font  size=4 color="#808080">主人乃寤而請之。今茂陵徐福數上書言霍氏且有變，宜防絕之。鄉使福說得行，則國亡裂土出爵之費，臣亡逆亂誅滅之敗。往事既已，而福獨不蒙其功，唯陛下察之，貴徙薪曲突之策，使居焦髮灼爛之右。」上乃賜福帛十疋，後以為郎。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於漢．桓譚<font class="dianuan_mark"><font class="dianuan_mark">《新論．見徵》</font></font>。</font></div>
<div class="Rulediv"><font class="english_word">(2)</font> 鄉：音ㄒ｜ㄤˋ，以前。</font></div>
<div class="Rulediv"><font class="english_word">(3)</font> 亡：音ㄨˊ，沒有，同「無」。</font></div>
<div class="Rulediv"><font class="english_word">(4)</font> 曲突徙薪：彎曲煙囪，移開柴木。比喻事先採取措施，以防患未然。曲，音ㄑㄩ。見「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000163%22.%26v%3D-1" class="clink" target=_blank>曲突徙薪</a>」。</font></div>
<div class="Rulediv"><font class="english_word">(5)</font> 上客：尊客、貴客。</font><font  size=4 ></div><br><font class="dianuan_mark2">〔參考資料〕</font><br></font> 漢．桓譚<font class="dianuan_mark"><font class="dianuan_mark">《新論．見徵》</font></font><br>淳于髡至鄰家，見其灶突之直，而積薪在旁，謂曰：「此且有火災。」即教使更為曲突，而徙遠其薪。鄰家不聽，後災火果及積薪，而燔其屋，鄰里並救擊。及滅，止而烹羊具酒，以勞謝救火者，曲突遠薪，固不肯呼淳于髡飲飯。智者譏之云：「教人曲突遠薪，固無恩澤；燋頭爛額，反為上客。」蓋傷其賤本而貴末也。夫豈獨突薪可以除害哉？而人病國亂，亦皆如斯。是故良醫醫其未發，而明君絕其本謀。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
