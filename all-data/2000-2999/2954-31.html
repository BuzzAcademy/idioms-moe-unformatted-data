<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">乘危下石</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000236%22.%26v%3D-1" class="clink" target=_blank>落井下石</a>」之典源，提供參考。</font> 唐．韓愈〈柳子厚墓誌銘〉（據<font class="dianuan_mark">《韓昌黎文集．卷七》</font>引）<br><font  size=4 color="#808080">元和中，嘗例召至京師，又偕出為刺史，而子厚得柳州……中山劉夢得禹錫亦在遣中，當詣播州。子厚泣曰：「播州非人所居，而夢得親在堂，吾不忍夢得之窮，無辭以白其大人；且萬無母子俱往理。」請於朝，將拜疏，願以柳易播，雖重得罪，死不恨。遇有以夢得事白上者，夢得於是改刺連州。嗚呼！士窮乃見節義。今夫平居里巷相慕悅。</font>酒食游戲相徵逐，詡詡<font size=-2 color="#999900"><font class="dianyuanfont"><b><i>1></i></b></font></font>強笑語以相取下，握手出肺肝相示，指天日涕泣，誓生死不相背負<font size=-2 color="#999900"><font class="dianyuanfont"><b><i>2></i></b></font></font>，真若可信；一旦臨小利害，僅如毛髮比，反眼若不相識，落陷阱，不一引手<font size=-2 color="#999900"><font class="dianyuanfont"><b><i>3></i></b></font></font>救，反擠之又下石焉者，皆是也。<font  size=4 color="#808080">此宜禽獸夷狄所不忍為，而其人自視以為得計，聞子厚之風，亦可以少愧矣！</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 詡詡：融洽的樣子。詡，音ㄒㄩˇ。</font></div>
<div class="Rulediv"><font class="english_word">(2)</font> 背負：背棄負心。</font></div>
<div class="Rulediv"><font class="english_word">(3)</font> 引手：伸手。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
