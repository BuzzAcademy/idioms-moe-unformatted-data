<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">無足挂齒</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000410%22.%26v%3D-1" class="clink" target=_blank>不足掛齒</a>」之典源，提供參考。</font> ＃<font class="dianuan_mark">《史記．卷九九．劉敬叔孫通列傳．叔孫通》</font><br><font  size=4 color="#808080">叔孫通者，薛人也。秦時以文學徵，待詔博士。數歲，陳勝起山東，使者以聞，二世召博士諸儒生問曰：「楚戍卒攻蘄入陳，於公如何？」博士諸生三十餘人前曰：「人臣無將，將即反，罪死無赦。願陛下急發兵擊之。」二世怒，作色。叔孫通前曰：「諸生言皆非也。夫天下合為一家，毀郡縣城，鑠其兵，示天下不復用。</font>且明主在其上，法令具於下，使人人奉職，四方輻輳<font size=-2 color="#999900"><font class="dianyuanfont"><b><i>1></i></b></font></font>，安敢有反者！此特<font size=-2 color="#999900"><font class="dianyuanfont"><b><i>2></i></b></font></font>群盜鼠竊狗盜耳，何足置之齒牙閒<font size=-2 color="#999900"><font class="dianyuanfont"><b><i>3></i></b></font></font>。<font  size=4 color="#808080">郡守尉今捕論，何足憂。」二世喜曰：「善。」盡問諸生，諸生或言反，或言盜。於是二世令御史案諸生言反者下吏，非所宜言。諸言盜者皆罷之。迺賜叔孫通帛二十匹，衣一襲，拜為博士。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 輻輳：音ㄈㄨˊ ㄘㄡˋ，聚集。</font></div>
<div class="Rulediv"><font class="english_word">(2)</font> 特：不過是。</font></div>
<div class="Rulediv"><font class="english_word">(3)</font> 閒：同「間」。</font><font  size=4 ></div><br><font class="dianuan_mark2">〔參考資料〕</font><br></font> </font><font  size=3>另可參考：<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22FL00000004958%22.%26v%3D-1" target=_blank><font class="dianuan_mark">《漢書．卷四三．酈陸朱劉叔孫傳．孫叔通》</font></a></font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
