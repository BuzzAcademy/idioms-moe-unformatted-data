<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">刃有餘地</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000005787%22.%26v%3D-1" class="clink" target=_blank>遊刃有餘</a>」之典源，提供參考。</font> <font class="dianuan_mark">《莊子．養生主》</font><br><font  size=4 color="#808080">庖丁為文惠君解牛，手之所觸，肩之所倚，足之所履，膝之所踦，砉然嚮然，奏刀騞然，莫不中音。合於桑林之舞，乃中經首之會。文惠君曰：「譆，善哉！技蓋至此乎？」庖丁釋刀對曰：「臣之所好者道也，進乎技矣。始臣之解牛之時，所見无非牛者。三年之後，未嘗見全牛也。方今之時，臣以神遇而不以目視，官知止而神欲行。依乎天理，批大卻，導大窾，因其固然，技經肯綮之未嘗，而況大軱乎！良庖歲更刀，割也；族庖月更刀，折也。今臣之刀十九年矣，所解數千牛矣，而刀刃若新發於硎。</font>彼節<font size=-2 color="#999900"><font class="dianyuanfont"><b><i>1></i></b></font></font>者有閒<font size=-2 color="#999900"><font class="dianyuanfont"><b><i>2></i></b></font></font>，而刀刃者无厚；以无厚入有閒，恢恢乎<font size=-2 color="#999900"><font class="dianyuanfont"><b><i>3></i></b></font></font>其於遊刃必有餘地矣，是以十九年而刀刃若新發於硎<font size=-2 color="#999900"><font class="dianyuanfont"><b><i>4></i></b></font></font>。<font  size=4 color="#808080">雖然，每至於族，吾見其難為，怵然為戒，視為止，行為遲。動刀甚微，謋然已解，如土委地。提刀而立，為之四顧，為之躊躇滿志，善刀而藏之。」文惠君曰：「善哉！吾聞庖丁之言，得養生焉。」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 節：骨節。</font></div>
<div class="Rulediv"><font class="english_word">(2)</font> 閒：音ㄐ｜ㄢˋ，空隙。同「間」。</font></div>
<div class="Rulediv"><font class="english_word">(3)</font> 恢恢乎：寬闊的樣子。</font></div>
<div class="Rulediv"><font class="english_word">(4)</font> 硎：磨刀石。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
