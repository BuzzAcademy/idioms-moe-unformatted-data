<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">點龍睛</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000383%22.%26v%3D-1" class="clink" target=_blank>畫龍點睛</a>」之典源，提供參考。</font> ＃晉．王嘉<font class="dianuan_mark">《拾遺記．卷四．秦始皇》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">始皇元年，騫霄國獻刻玉善畫工名裔，使含丹青以漱地，即成魑魅及詭怪群物之象。刻玉為百獸之形，毛髮宛若真矣。皆銘其臆前，記以日月。工人以指畫地，長百丈，直如繩墨。方寸之內，畫以四瀆、五岳、列國之圖。</font>又畫為龍鳳，騫翥<font size=-2 color="#999900"><font class="dianyuanfont"><b><i>2></i></b></font></font>若飛，皆不可點睛。或點之，必飛走也。<font  size=4 color="#808080">始皇嗟曰：「刻畫之形，何得飛走？」使以淳漆各點兩玉虎一眼睛，旬日則失之，不知所在。山澤之人云：「見二白虎，各無一目，相隨而行。毛色相似，異於常見者。」至明年，西方獻兩白虎，各無一目，始皇發檻視之，疑是先所失者，乃刺殺之。檢其胸前，果是元年所刻玉虎。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於唐．張彥遠<font class="dianuan_mark"><font class="dianuan_mark">《歷代名畫記．卷七．梁．張僧繇》</font></font>。</font></div>
<div class="Rulediv"><font class="english_word">(2)</font> 騫翥：音ㄑ｜ㄢ　ㄓㄨˋ，高飛。</font><font  size=4 ></div><br><font class="dianuan_mark2">〔參考資料〕</font><br></font> 唐．張彥遠<font class="dianuan_mark"><font class="dianuan_mark">《歷代名畫記．卷七．梁．張僧繇》</font></font><br>張僧繇，吳中人也。天監中，為武陵王國侍郎直祕閤，知畫事。歷右軍將軍，吳興太守。武帝崇飾佛寺，多命僧繇畫之。……又金陵安樂寺，四白龍不點眼睛。每云：「點睛，即飛去。」人以為妄誕，固請點之，須臾雷電破壁，兩龍乘雲騰去上天，二龍未點眼者見在。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
