<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">得不補失</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000915%22.%26v%3D-1" class="clink" target=_blank>得不償失</a>」之典源，提供參考。</font> <font class="dianuan_mark">《後漢書．卷八七．西羌傳》</font><br><font  size=4 color="#808080">論曰：「……自西戎作逆，未有陵斥上國若斯其熾也。和熹以女君親政，威不外接。朝議憚兵力之損，情存苟安。或以邊州難援，宜見捐棄；或懼疽食浸淫，莫知所限。謀夫回遑，猛士疑慮，遂徙西河四郡之人，雜寓關右之縣。發屋伐樹，塞其戀土之心；燔破貲積，以防顧還之思。於是諸將鄧騭、任尚、馬賢、皇甫規、張奐之徒，爭設雄規，更奉征討之命，徵兵會眾，以圖其隙。馳騁東西，奔救首尾，搖動數州之境，日耗千金之資。至於假人增賦，借奉侯王，引金錢縑綵之珍，徵糧粟鹽鐵之積。</font>所以賂遺購賞<font size=-2 color="#999900"><font class="dianyuanfont"><b><i>1></i></b></font></font>，轉輸勞來<font size=-2 color="#999900"><font class="dianyuanfont"><b><i>2></i></b></font></font>之費，前後數十巨萬。<font  size=4 color="#808080">或梟剋酋健，摧破附落，降俘載路，牛羊滿山。</font>軍書未奏其利害，而離叛之狀已言矣。故得不酬失，功不半勞。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 賂遺購賞：行賄、贈送、懸賞、賜予。遺，音ㄨㄟˋ，贈送。</font></div>
<div class="Rulediv"><font class="english_word">(2)</font> 勞來：慰勉、招延。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
