<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">無與為比</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000586%22.%26v%3D-1" class="clink" target=_blank>無與倫比</a>」之典源，提供參考。</font> ※三國魏．華歆〈請受禪上言〉（據<font class="dianuan_mark">《三國志．卷二．魏書．文帝紀二》</font>裴松之注引<font class="dianuan_mark">《獻帝傳》</font>）<br><font  size=4 color="#808080">漢自章、和之後，世多變故，稍以陵遲，洎乎孝靈，不恆其心，虐賢害仁，聚斂無度，政在嬖豎，視民如讎，遂令上天震怒，百姓從風如歸；當時則四海鼎沸，既沒則禍發宮庭，寵勢並竭，帝室遂卑，若在帝舜之末節，猶擇聖代而授之，荊人抱玉璞，猶思良工而刊之，況漢國既往，莫之能匡，推器移君，委之聖哲，固其宜也。</font>漢朝委質<font size=-2 color="#999900"><font class="dianyuanfont"><b><i>1></i></b></font></font>，既願禮禪<font size=-2 color="#999900"><font class="dianyuanfont"><b><i>2></i></b></font></font>之速定也，天祚率土<font size=-2 color="#999900"><font class="dianyuanfont"><b><i>3></i></b></font></font>，必將有主；主率土者，非陛下其孰能任之？所謂論德無與為比，考功無推讓矣。<font  size=4 color="#808080">天命不可久稽，民望不可久違，臣等慺慺，不勝大願。伏請陛下割撝謙之志，脩受禪之禮，副人神之意，慰外內之願。」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 委質：古代初次任官職時，必先書其名於策，委死之質於君，表示必死之節，忠於國君，稱為「委質」。質，音ㄓˋ，作為抵押。</font></div>
<div class="Rulediv"><font class="english_word">(2)</font> 禮禪：禪位之禮。禪，音ㄕㄢˋ，帝王讓位給賢人。此指漢獻帝禪位予曹丕。</font></div>
<div class="Rulediv"><font class="english_word">(3)</font> 天祚率土：上天所賜福的天下。祚，音ㄗㄨㄛˋ。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
