<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">價重連城</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000781%22.%26v%3D-1" class="clink" target=_blank>價值連城</a>」之典源，提供參考。</font> ＃<font class="dianuan_mark">《史記．卷八一．廉頗藺相如列傳》</font><font size=-2 color="#999900"><font class="dianyuanfont"><b><i>1></i></b></font></font><br>趙惠文王<font size=-2 color="#999900"><font class="dianyuanfont"><b><i>2></i></b></font></font>時，得楚和氏璧<font size=-2 color="#999900"><font class="dianyuanfont"><b><i>3></i></b></font></font>。秦昭王<font size=-2 color="#999900"><font class="dianyuanfont"><b><i>4></i></b></font></font>聞之，使人遺趙王書，願以十五城請易璧。<font  size=4 color="#808080">趙王與大將軍廉頗諸大臣謀：欲予秦，秦城恐不可得，徒見欺；欲勿予，即患秦兵之來。計未定，求人可使報秦者，未得。宦者令繆賢曰：「臣舍人藺相如可使。」……趙王於是遂遣相如奉璧西入秦。秦王坐章臺見相如，相如奉璧奏秦王。秦王大喜，傳以示美人及左右，左右皆呼萬歲。相如視秦王無意償趙城，乃前曰：「璧有瑕，請指示王。」……相如持其璧睨柱，欲以擊柱。秦王恐其破璧，乃辭謝固請，召有司案圖，指從此以往十五都予趙。相如度秦王特以詐詳為予趙城，實不可得，乃謂秦王曰：「和氏璧，天下所共傳寶也，趙王恐，不敢不獻。趙王送璧時，齋戒五日，今大王亦宜齋戒五日，設九賓於廷，臣乃敢上璧。」秦王度之，終不可彊奪，遂許齋五日，舍相如廣成傳。相如度秦王雖齋，決負約不償城，乃使其從者衣褐，懷其璧，從徑道亡，歸璧于趙。……左右或欲引相如去，秦王因曰：「今殺相如，終不能得璧也，而絕秦趙之驩，不如因而厚遇之，使歸趙，趙王豈以一璧之故欺秦邪！」卒廷見相如，畢禮而歸之。相如既歸，趙王以為賢大夫使不辱於諸侯，拜相如為上大夫。秦亦不以城予趙，趙亦終不予秦璧。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《尹文子．大道上》</font></font>。</font></div>
<div class="Rulediv"><font class="english_word">(2)</font> 趙惠文王：？<font class="english_word">∼</font>西元前<font class="english_word">２</font><font class="english_word">６</font><font class="english_word">６</font>，戰國時趙國君，名何。任用廉頗、趙奢為將，藺相如為上卿，均有功績國賴以安。</font></div>
<div class="Rulediv"><font class="english_word">(3)</font> 和氏璧：根據<font class="dianuan_mark">《韓非子．和氏》</font>篇的記載，戰國時楚人卞和自楚國山中得一璞玉，曾獻於楚厲王和武王，皆因被鑑定為石頭，先後被砍去左、右足。至文王即位，得知卞和抱璞痛哭於荊山下，遂命玉工理其璞，製成寶璧，命名為「和氏璧」。</font></div>
<div class="Rulediv"><font class="english_word">(4)</font> 秦昭王：即秦昭襄王。名稷，戰國時秦國君，生卒年不詳。在位時用范雎採遠交近攻之策，向東擴展，國勢強盛。然於和氏璧事件與澠池之會，皆受挫於趙藺相如。</font><font  size=4 ></div><br><font class="dianuan_mark2">〔參考資料〕</font><br></font> <font class="dianuan_mark"><font class="dianuan_mark">《尹文子．大道上》</font></font><br>魏田父有耕于野者，得寶玉徑尺，弗知其玉也。以告鄰人，鄰人陰欲圖之。謂之曰：「怪石也。畜之，弗利其家，弗如一復之。」田父雖疑，猶錄以歸，置于廡下。其夜玉明，光照一室，田父稱家大怖。復以告鄰人，曰：「此怪之徵，遄棄，殃可銷。」于是遽而棄于遠野。鄰人無何，盜之以獻魏王。魏王召玉工相之，玉工望之，再拜而立，敢賀曰：「王得此天下之寶，臣未嘗見。」王問價？玉工曰：「此玉無價以當之，五城之都，僅可一觀。」魏王立賜獻玉者千金，長食上大夫祿。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
