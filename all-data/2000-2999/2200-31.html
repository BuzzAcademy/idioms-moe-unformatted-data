<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">危於累卵</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000261%22.%26v%3D-1" class="clink" target=_blank>危如累卵</a>」之典源，提供參考。</font> ＃<font class="dianuan_mark">《韓非子．十過》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">奚謂國小無禮？昔者晉公子重耳出亡，過於曹，曹君袒裼而觀之。釐負羈與叔瞻侍於前。叔瞻謂曹君曰：「臣觀晉公子，非常人也。君遇之無禮，彼若有時反國而起兵，即恐為曹傷，君不如殺之。」曹君弗聽。……重耳即位三年，舉兵而伐曹矣。因令人告曹君曰：「懸叔瞻而出之，我且殺而以為大戮。」又令人告釐負羈曰：「軍旅薄城，吾知子不違也。其表子之閭，寡人將以為令，令軍勿敢犯。」曹人聞之，率其親戚而保釐負羈之閭者，七百餘家，此禮之所用也，</font>故曹<font size=-2 color="#999900"><font class="dianyuanfont"><b><i>2></i></b></font></font>，小國也，而迫於晉<font size=-2 color="#999900"><font class="dianyuanfont"><b><i>3></i></b></font></font>、楚<font size=-2 color="#999900"><font class="dianyuanfont"><b><i>4></i></b></font></font>之閒，其君之危，猶累卵也，而以無禮涖之，此所以絕世也，<font  size=4 color="#808080">故曰「國小無禮」。不用諫臣，則絕世之勢也。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《戰國策．趙策一》</font></font>、<font class="dianuan_mark">《史記．卷七九．范睢蔡澤列傳．范睢》</font>。</font></div>
<div class="Rulediv"><font class="english_word">(2)</font> 曹：周武王的弟弟振鐸的封國。都陶丘，在今山東省定陶縣西北四里。春秋末期被宋國吞併。</font></div>
<div class="Rulediv"><font class="english_word">(3)</font> 晉：周代諸侯國。春秋時據有今山西省大部分與河北省西南地區，地跨黃河兩岸。後為韓、趙、魏三家所分，遂亡。</font></div>
<div class="Rulediv"><font class="english_word">(4)</font> 楚：周成王封熊繹於楚，春秋時稱王，為戰國七雄之一。領有今湖南、湖北、安徽、浙江及河南南部，後為秦所滅。</font><font  size=4 ></div><br><font class="dianuan_mark2">〔參考資料〕</font><br></font> ■<font class="dianuan_mark"><font class="dianuan_mark">《戰國策．趙策一》</font></font><br>蘇秦曰：「今日臣之來也暮，後郭門，藉席無所得，寄宿人田中，傍有大叢。夜半，土梗與木梗鬥曰：『汝不如我。我者，乃土也。使我逢疾風淋雨，壞沮，乃復歸土。今汝非木之根，則木之枝耳。汝逢疾風淋雨，漂入漳、河，東流至海，氾濫無所止。』臣竊以為土梗勝也。今君殺主父而族之，君之立於天下，危於累卵。君聽臣計則生，不聽臣計則死。」李兌曰：「先生就舍，明日復來見兌也。」蘇秦出。<br>■<font class="dianuan_mark">《史記．卷七九．范雎蔡澤列傳．范雎》</font><br>王稽辭魏去，過載范雎入秦。至湖，望見車騎從西來。范雎曰：「彼來者為誰？」王稽曰：「秦相穰侯東行縣邑。」范雎曰：「吾聞穰侯專秦權，惡內諸侯客，此恐辱我，我寧且匿車中。」有頃，穰侯果至，勞王稽，因立車而語曰：「關東有何變？」曰：「無有。」又謂王稽曰：「謁君得無與諸侯客子俱來乎？無益，徒亂人國耳。」王稽曰：「不敢。」即別去。范雎曰：「吾聞穰侯智士也，其見事遲，鄉者疑車中有人，忘索之。」於是范雎下車走，曰：「此必悔之。」行十餘里，果使騎還索車中，無客，乃已。王稽遂與范雎入咸陽。已報使，因言曰：「魏有張祿先生，天下辯士也。曰『秦王之國，危於累卵，得臣則安，然不可以書傳也』。臣故載來。」秦王弗信，使舍食草具。待命歲餘。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
