<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">一隙之見</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000559%22.%26v%3D-1" class="clink" target=_blank>一孔之見</a>」之典源，提供參考。</font> 漢．桓寬<font class="dianuan_mark">《鹽鐵論．相刺》</font><br><font  size=4 color="#808080">大夫曰：「歌者不期於利聲，而貴在中節；論者不期於麗辭，而務在事實。善聲而不知轉，未可為能歌也；善言而不知變，未可謂能說也。</font>持規而非矩，執準而非繩，通一孔，曉一理，而不知權衡<font size=-2 color="#999900"><font class="dianyuanfont"><b><i>1></i></b></font></font>，以所不睹<font size=-2 color="#999900"><font class="dianyuanfont"><b><i>2></i></b></font></font>不信人，若蟬之不知雪，堅據古文以應當世，猶辰參之錯<font size=-2 color="#999900"><font class="dianyuanfont"><b><i>3></i></b></font></font>，膠柱而調瑟<font size=-2 color="#999900"><font class="dianyuanfont"><b><i>4></i></b></font></font>，固而難合矣。<font  size=4 color="#808080">孔子所以不用於世，而孟軻見賤於諸侯也。」文學曰：「日月之光，而盲者不能見，雷電之聲，而聾人不能聞。夫為不知音者言，若語於瘖聾，何特蟬之不知重雪耶？夫以伊尹之智，太公之賢，而不能開辭於桀、紂，非說者非，聽者過也。是以荊和抱璞而泣血，曰：『安得良工而剖之！』屈原行吟澤畔，曰：『安得皋陶而察之！』夫人君莫不欲求賢以自輔，任能以治國，然牽於流說，惑於道諛，是以賢聖蔽掩，而讒佞用事，以此亡國破家，而賢士饑於巖穴也。昔趙高無過人之志，而居萬人之位，是以傾覆秦國而禍殃其宗，盡失其瑟，何膠柱之調也？」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 權衡：衡量、評估事物得失輕重。</font></div>
<div class="Rulediv"><font class="english_word">(2)</font> 睹：看見。</font></div>
<div class="Rulediv"><font class="english_word">(3)</font> 辰參之錯：參星在西方，辰星在東方，夜間此出彼滅，白天一同隱沒，不能並見。辰、參，星宿名。</font></div>
<div class="Rulediv"><font class="english_word">(4)</font> 膠柱調瑟：比喻頑固而不知變通。見「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000865%22.%26v%3D-1" class="clink" target=_blank>膠柱鼓瑟</a>」。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
