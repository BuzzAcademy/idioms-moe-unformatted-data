<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">無脛而至</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000175%22.%26v%3D-1" class="clink" target=_blank>不脛而走</a>」之典源，提供參考。</font> ＃<font class="dianuan_mark">《韓詩外傳．卷六》</font><font size=-2 color="#999900"><font class="dianyuanfont"><b><i>1></i></b></font></font><br>晉平公<font size=-2 color="#999900"><font class="dianyuanfont"><b><i>2></i></b></font></font>游於河而樂，曰：「安得賢士，與之樂此也！」船人盍胥<font size=-2 color="#999900"><font class="dianyuanfont"><b><i>3></i></b></font></font>跪而對曰：「主君亦不好士耳！夫珠出於江海，玉出於崑山<font size=-2 color="#999900"><font class="dianyuanfont"><b><i>4></i></b></font></font>，無足而至者，猶主君之好也。士有足而不至者，蓋主君無好士之意耳，無患乎無士也。」<font  size=4 color="#808080">平公曰：「吾食客門左千人，門右千人；朝食不足，夕收市賦；暮食不足，朝收市賦。吾可謂不好士乎？」盍胥對曰：「夫鴻鵠一舉千里，所恃者六翮爾，背上之毛，腹下之毳，益一把，飛不為加高；損一把，飛不為加下。今君之食客，門左、門右各千人，亦有六翮在其中矣，將皆背上之毛，腹下之毳耶？詩曰：『謀夫孔多，是用不集。』」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《說苑．卷八．尊賢》</font></font>。</font></div>
<div class="Rulediv"><font class="english_word">(2)</font> 晉平公：春秋時晉國國君，生卒年不詳。</font></div>
<div class="Rulediv"><font class="english_word">(3)</font> 船人盍胥：划船的船夫盍胥。盍胥，春秋時人，生卒年不詳。</font></div>
<div class="Rulediv"><font class="english_word">(4)</font> 崑山：崑崙山的簡稱，綿延於新疆和西藏之間，西起帕米爾高原，北為塔里木盆地，南為藏北高原。</font><font  size=4 ></div><br><font class="dianuan_mark2">〔參考資料〕</font><br></font> <font class="dianuan_mark"><font class="dianuan_mark">《說苑．卷八．尊賢》</font></font><br>趙簡子游於西河而樂之，歎曰：「安得賢士而與處焉！」舟人古乘跪而對曰：「夫珠玉無足，去此數千里，而所以能來者，人好之也；今士有足而不來者，此是吾君不好之乎！」趙簡子曰：「吾門左右客千人，朝食不足，暮收市征，暮食不足，朝收市征，吾尚可謂不好士乎？」舟人古乘對曰：「鴻鵠高飛遠翔，其所恃者六翮也，背上之毛，腹下之毳，無尺寸之數，去之滿把，飛不能為之益卑，益之滿把，飛不能為之益高；不知門下左右客千人者，亦有六翮之用乎？將盡毛毳也？」</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
