<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">禍結兵連</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000564%22.%26v%3D-1" class="clink" target=_blank>兵連禍結</a>」之典源，提供參考。</font> <font class="dianuan_mark">《漢書．卷九四．匈奴傳下》</font><br><font  size=4 color="#808080">莽將嚴尤諫曰：「臣聞匈奴為害，所從來久矣，未聞上世有必征之者也。後世三家周、秦、漢征之，然皆未有得上策者也。周得中策，漢得下策，秦無策焉。當周宣王時，獫允內侵，至于涇陽，命將征之，盡境而還。其視戎狄之侵，譬猶蚊虻之螫，敺之而已。故天下稱明，是為中策。</font>漢武帝選將練兵，約齎<font size=-2 color="#999900"><font class="dianyuanfont"><b><i>1></i></b></font></font>輕糧，深入遠戍，雖有克獲之功，胡輒報之，兵連禍結三十餘年，中國罷耗<font size=-2 color="#999900"><font class="dianyuanfont"><b><i>2></i></b></font></font>，匈奴亦創艾<font size=-2 color="#999900"><font class="dianyuanfont"><b><i>3></i></b></font></font>，而天下稱武，是為下策。<font  size=4 color="#808080">秦始皇不忍小恥而輕民力，築長城之固，延袤萬里，轉輸之行，起於負海，疆境既完，中國內竭，以喪社稷，是為無策。……」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 約齎：輕裝。齎，音ㄐ｜。</font></div>
<div class="Rulediv"><font class="english_word">(2)</font> 罷耗：疲勞耗弱。罷，通「疲」，音ㄆ｜ˊ。</font></div>
<div class="Rulediv"><font class="english_word">(3)</font> 創艾：因受懲治而畏懼。艾，通「乂」，音ㄞˋ，懲戒。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
