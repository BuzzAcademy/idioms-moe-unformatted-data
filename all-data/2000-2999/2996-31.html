<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">循次漸進</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000001465%22.%26v%3D-1" class="clink" target=_blank>循序漸進</a>」之典源，提供參考。</font> 唐．韓愈〈答竇秀才書〉（據<font class="dianuan_mark">《全唐文．卷五五一．韓愈》</font>引）<br><font  size=4 color="#808080">愈白：愈少駑怯，於他藝能，自度無可努力，又不通時事，而與世多齟齬；念終無以樹立，遂發憤篤專於文學。學不得其術，凡所辛苦而僅有之者，皆符於空言而不適於實用，又重以自廢；是故學成而道益窮，年老而智愈困。今又以罪黜於朝廷，遠宰蠻縣，愁憂無聊，瘴癘侵加，喘喘焉無以冀朝夕。</font>足下年少才俊，辭雅而氣銳。當朝廷求賢如不及之時，當道者又皆良有司<font size=-2 color="#999900"><font class="dianyuanfont"><b><i>1></i></b></font></font>，操數寸之管，書盈尺<font size=-2 color="#999900"><font class="dianyuanfont"><b><i>2></i></b></font></font>之紙，高可以釣爵位，循次而進，亦不失萬一於甲科<font size=-2 color="#999900"><font class="dianyuanfont"><b><i>3></i></b></font></font>；<font  size=4 color="#808080">今乃乘不測之舟，入無人之地，以相從問文章為事。身勤而事左，辭重而請約，非計之得也。雖使古之君子，積道藏德遁其光而不曜，膠其口而不傳者，遇足下之請懇懇，猶將倒廩傾囷，羅列而進也，若愈之愚不肖，又安敢有愛於左右哉！</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 有司：指官吏。古時設官分職，職有專司，故稱為「有司」。</font></div>
<div class="Rulediv"><font class="english_word">(2)</font> 盈尺：長滿一尺，比喻不長。</font></div>
<div class="Rulediv"><font class="english_word">(3)</font> 甲科：唐代考試科目名。唐初明經有甲、乙、丙、丁四科，唐宋進士分甲、乙科。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
