<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">春花秋實</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000872%22.%26v%3D-1" class="clink" target=_blank>春華秋實</a>」之典源，提供參考。</font> ＃<font class="dianuan_mark">《後漢書．卷五二．崔駰列傳》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">毅生駰，年十三能通<font class="dianuan_mark">《詩》</font>、<font class="dianuan_mark"><font class="dianuan_mark">《易》</font></font>、<font class="dianuan_mark">《春秋》</font>，博學有偉才，盡通古今訓詁百家之言，善屬文。少游太學，與班固、傅毅同時齊名。常以典籍為業，未遑仕進之事。時人或譏其太玄靜，將以後名失實。駰擬楊雄〈解嘲〉，作〈達旨〉以荅焉。其辭曰：或說己曰：「<font class="dianuan_mark"><font class="dianuan_mark">《易》</font></font>稱『備物致用』，『可觀而有所合』，故能扶陽以出，順陰而入。</font>春發<font size=-2 color="#999900"><font class="dianyuanfont"><b><i>2></i></b></font></font>其華<font size=-2 color="#999900"><font class="dianyuanfont"><b><i>3></i></b></font></font>，秋收其實，有始有極，爰<font size=-2 color="#999900"><font class="dianyuanfont"><b><i>4></i></b></font></font>登其質。<font  size=4 color="#808080">今子韞櫝六經，服膺道術，歷世而游，高談有日，俯鉤深於重淵，仰探遠乎九乾，窮至賾於幽微，測潛隱之無源。然下不步卿相之廷，上不登王公之門，進不黨以讚己，退不黷於庸人。獨師友道德，合符曩真，抱景特立，與士不群。蓋高樹靡陰，獨木不林，隨時之宜，道貴從凡。……胡為嘿嘿而久沈滯也？」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《三國志．卷一二．魏書．邢顒傳》</font></font>、北齊．顏之推<font class="dianuan_mark"><font class="dianuan_mark">《顏氏家訓．勉學》</font></font>。</font></div>
<div class="Rulediv"><font class="english_word">(2)</font> 發：生長。</font></div>
<div class="Rulediv"><font class="english_word">(3)</font> 華：音ㄏㄨㄚ，同「花」，植物的花朵。</font></div>
<div class="Rulediv"><font class="english_word">(4)</font> 爰：音ㄩㄢˊ，於是。</font><font  size=4 ></div><br><font class="dianuan_mark2">〔參考資料〕</font><br></font> ■<font class="dianuan_mark"><font class="dianuan_mark">《三國志．卷一二．魏書．邢顒傳》</font></font><br>庶子劉楨書諫植曰：「家丞邢顒，北土之彥，少秉高節，玄靜澹泊，言少理多，真雅士也。楨誠不足同貫斯人，並列左右。而楨禮遇殊特，顒反疏簡，私懼觀者將謂君侯習近不肖，禮賢不足，採庶子之春華，忘家丞之秋實。為上招謗，其罪不小，以此反側。」<br>■北齊．顏之推<font class="dianuan_mark"><font class="dianuan_mark">《顏氏家訓．勉學》</font></font><br>古之學者為己，以補不足也；今之學者為人，但能說之也。古之學者為人，行道以利世也；今之學者為己，脩身以求進也。夫學者猶種樹也，春玩其華，秋登其實；講論文章，春華也，脩身利行，秋實也。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
