<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">先聲奪人</td></tr>
<tr><th class="ztd1"><b>典源&nbsp;</b></th><td class="ztd2"> ◎<font class="english_word">１</font><font class="dianuan_mark">《左傳．宣公十二年》</font><br>晉人懼二子之怒楚師也，使軘車<font size=-2 color="#999900"><font class="dianyuanfont"><b><i>1></i></b></font></font>逆之。潘黨望其塵，使騁而告曰：「晉師<font size=-2 color="#999900"><font class="dianyuanfont"><b><i>2></i></b></font></font>至矣！」楚人亦懼王之入晉軍也，遂出陳<font size=-2 color="#999900"><font class="dianyuanfont"><b><i>3></i></b></font></font>。孫叔曰：「進之！寧我薄人<font size=-2 color="#999900"><font class="dianyuanfont"><b><i>4></i></b></font></font>，無人薄我。<font class="dianuan_mark">《詩》</font>云：『元戎<font size=-2 color="#999900"><font class="dianyuanfont"><b><i>5></i></b></font></font>十乘，以先啟行<font size=-2 color="#999900"><font class="dianyuanfont"><b><i>6></i></b></font></font>。』先人<font size=-2 color="#999900"><font class="dianyuanfont"><b><i>7></i></b></font></font>也。<font class="dianuan_mark"><font class="dianuan_mark">《軍志》</font></font>曰：『先人有奪人之心<font size=-2 color="#999900"><font class="dianyuanfont"><b><i>8></i></b></font></font>。』薄之也！」遂疾進師，車馳、卒奔，乘<font size=-2 color="#999900"><font class="dianyuanfont"><b><i>9></i></b></font></font>晉軍。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 軘車：或指專用於屯守的兵車。軘，音ㄊㄨㄣˊ。</font></div>
<div class="Rulediv"><font class="english_word">(2)</font> 師：軍隊。</font></div>
<div class="Rulediv"><font class="english_word">(3)</font> 出陳：出兵排成作戰的陣式。陳，音ㄓㄣˋ，通「敶」（今作「陣」）。</font></div>
<div class="Rulediv"><font class="english_word">(4)</font> 薄：迫近；侵犯。</font></div>
<div class="Rulediv"><font class="english_word">(5)</font> 元戎：陷陣用的大型戰車。</font></div>
<div class="Rulediv"><font class="english_word">(6)</font> 啟行：開路。一說：突破敵軍的行陣。行，音ㄏㄤˊ。</font></div>
<div class="Rulediv"><font class="english_word">(7)</font> 先人：搶在敵人之先，發動攻擊。</font></div>
<div class="Rulediv"><font class="english_word">(8)</font> 奪人之心：奪敵戰鬥之心。</font></div>
<div class="Rulediv"><font class="english_word">(9)</font> 乘：侵陵、掩殺。</font> </div><br><div>◎<font class="english_word">２</font><font class="dianuan_mark">《左傳．文公七年》</font><br>秦康公送公子雍于晉，曰：「文公之入也，無衛，故有呂、郤之難。」乃多與之徒衛。穆嬴日抱大子以啼於朝，曰：「先君何罪？其嗣亦何罪？舍適嗣不立而外求君，將焉寘此？」出朝，則抱以適趙氏，頓首於宣子，曰：「先君奉此子也而屬諸子，曰：『此子也才，吾受子之賜；不才，吾唯子之怨。』今君雖終，言猶在耳，而弃之，若何？」宣子與諸大夫皆患穆嬴，且畏偪，乃背先蔑而立靈公，以禦秦師。箕鄭居守。趙盾將中軍，先克佐之。荀林父佐上軍，先蔑將下軍，先都佐之。步招御戎，戎津為右。及堇陰，宣子曰：「我若受秦，秦則賓也；不受，寇也。既不受矣，而復緩師，秦將生心。『先人有奪人之心』，軍之善謀也；『逐寇如追逃』，軍之善政也。」訓卒，利兵，秣馬，蓐食，潛師夜起。戎子，敗秦師于令狐，至于刳首。</font> ◎<font class="english_word">３</font><font class="dianuan_mark">《左傳．昭公二十一年》</font><br>冬十月，華登以吳師救華氏。齊烏枝鳴戍宋。廚人濮曰：「<font class="dianuan_mark"><font class="dianuan_mark">《軍志》</font></font>有之：『先人有奪人之心，後人有待其衰。』盍及其勞且未定也，伐諸？……」</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
