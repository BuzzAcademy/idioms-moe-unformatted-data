<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">脣亡齒寒</td></tr>
<tr><th class="ztd1"><b>典源&nbsp;</b></th><td class="ztd2"> ◎<font class="english_word">１</font><font class="dianuan_mark">《左傳．僖公五年》</font><br>晉侯復假道於虞<font size=-2 color="#999900"><font class="dianyuanfont"><b><i>1></i></b></font></font>，以伐虢<font size=-2 color="#999900"><font class="dianyuanfont"><b><i>2></i></b></font></font>。宮之奇諫曰：「虢，虞之表也，虢亡，虞必從之。晉不可啟，寇不可翫<font size=-2 color="#999900"><font class="dianyuanfont"><b><i>3></i></b></font></font>，一之謂甚，其可再乎？諺所謂『輔車<font size=-2 color="#999900"><font class="dianyuanfont"><b><i>4></i></b></font></font>相依，脣亡齒寒』者，其虞、虢之謂也。」</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 虞：周代國名，地約在今山西省平陸縣虞城，於春秋時為晉國所滅。</font></div>
<div class="Rulediv"><font class="english_word">(2)</font> 虢：音ㄍㄨㄛˊ，此指北虢，為周文王之弟虢仲後裔的封地，地約在今山西省平陸縣。</font></div>
<div class="Rulediv"><font class="english_word">(3)</font> 翫：音ㄨㄢˋ，安於習慣而鬆懈、輕忽。</font></div>
<div class="Rulediv"><font class="english_word">(4)</font> 輔車：輔，頰骨；車，牙床。</font> </div><br><div>◎<font class="english_word">２</font><font class="dianuan_mark">《左傳．哀公八年》</font><br>吳為邾故，將伐魯，問於叔孫輒。叔孫輒對曰：「魯有名而無情，伐之，必得志焉。」退而告公山不狃。公山不狃曰：「非禮也。君子違，不適讎國。未臣而有伐之，奔命焉，死之可也。所託也則隱。且夫人之行也，不以所惡廢鄉，今子以小惡而欲覆宗國，不亦難乎？若使子率，子必辭。王將使我。」子張疾之。王問於子洩，對曰：「魯雖無以立，必有與斃，諸侯將救之，未可以得志焉。晉與齊、楚輔之，是四讎也。夫魯，齊、晉之脣，脣亡齒寒，君所知也，不救何為？」<br></font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
