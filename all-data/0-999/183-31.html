<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">因勢利導</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《史記．卷六五．孫子吳起傳．孫子》</font><br>魏<font size=-2 color="#999900"><font class="dianyuanfont"><b><i>1></i></b></font></font>與趙<font size=-2 color="#999900"><font class="dianyuanfont"><b><i>2></i></b></font></font>攻韓<font size=-2 color="#999900"><font class="dianyuanfont"><b><i>3></i></b></font></font>，韓告急於齊<font size=-2 color="#999900"><font class="dianyuanfont"><b><i>4></i></b></font></font>。齊使田忌<font size=-2 color="#999900"><font class="dianyuanfont"><b><i>5></i></b></font></font>將而往，直走大梁<font size=-2 color="#999900"><font class="dianyuanfont"><b><i>6></i></b></font></font>。魏將龐涓<font size=-2 color="#999900"><font class="dianyuanfont"><b><i>7></i></b></font></font>聞之，去韓而歸，齊軍既已過而西矣。孫子<font size=-2 color="#999900"><font class="dianyuanfont"><b><i>8></i></b></font></font>謂田忌曰：「彼三晉<font size=-2 color="#999900"><font class="dianyuanfont"><b><i>9></i></b></font></font>之兵，素悍勇而輕<font size=-2 color="#999900"><font class="dianyuanfont"><b><i>10></i></b></font></font>齊，齊號為怯，善戰者因其勢而利導之。兵法：『百里而趣<font size=-2 color="#999900"><font class="dianyuanfont"><b><i>11></i></b></font></font>利者蹶<font size=-2 color="#999900"><font class="dianyuanfont"><b><i>12></i></b></font></font>上將，五十里而趣利者軍半至。』使<font size=-2 color="#999900"><font class="dianyuanfont"><b><i>13></i></b></font></font>齊軍入魏地為十萬灶<font size=-2 color="#999900"><font class="dianyuanfont"><b><i>14></i></b></font></font>，明日為五萬灶，又明日為三萬灶。」龐涓行三日，大喜，曰：「我固知齊軍怯，入吾地三日，士卒亡者過半矣。」乃弃其步軍，與其輕銳倍日并行逐之。<font  size=4 color="#808080">孫子度其行，暮當至馬陵。馬陵道陝，而旁多阻隘，可伏兵，乃斫大樹白而書之曰「龐涓死于此樹之下」。於是令齊軍善射者萬弩，夾道而伏，期曰「暮見火舉而俱發」。龐涓果夜至斫木下，見白書，乃鑽火燭之。讀其書未畢，齊軍萬弩俱發，魏軍大亂相失。龐涓自知智窮兵敗，乃自剄，曰：「遂成豎子之名！」齊因乘勝盡破其軍，虜魏太子申以歸。孫臏以此名顯天下，世傳其兵法。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 魏：戰國七雄之一，其故址約在今河南省北部、山西省西南部一帶，後滅於秦。</font></div>
<div class="Rulediv"><font class="english_word">(2)</font> 趙：戰國七雄之一，其故址約在今河北省南部及山西省北部一帶。</font></div>
<div class="Rulediv"><font class="english_word">(3)</font> 韓：戰國七雄之一，其故址約在今河南省中部，及山西省東南部一帶。介於魏、秦、楚三國之間，為兵家必爭之地，後為秦所滅。</font></div>
<div class="Rulediv"><font class="english_word">(4)</font> 齊：戰國七雄之一，故址在今山東省北部､河北省東南部一帶。</font></div>
<div class="Rulediv"><font class="english_word">(5)</font> 田忌：生卒年不詳，戰國齊人。曾推薦孫臏於齊王。後魏將龐涓攻趙都邯鄲，其領兵圍魏救趙，並用孫臏計，大敗魏軍於桂陵。</font></div>
<div class="Rulediv"><font class="english_word">(6)</font> 大梁：戰國時魏國首都，地約在今河南省開封縣。</font></div>
<div class="Rulediv"><font class="english_word">(7)</font> 龐涓：戰國時魏將，與孫臏同學兵法於鬼谷子，因嫉臏之能而刖其足。後魏、齊交戰，臏為齊將，困涓於馬陵，涓智窮自剄而死。</font></div>
<div class="Rulediv"><font class="english_word">(8)</font> 孫子：孫臏，生卒年不詳，戰國時齊人，為孫武之後。學兵法於鬼谷子，同門龐涓嫉而斷其足，欲使其隱而勿見；後得齊威王賞識，任為將軍。齊、魏交戰，困龐涓於馬陵，萬弩俱發，涓自剄而死，於是聲名大噪。</font></div>
<div class="Rulediv"><font class="english_word">(9)</font> 三晉：指韓、趙、魏三國。春秋末年，韓、趙、魏三卿分晉，至戰國周威烈王正式命韓、趙、魏為諸侯，稱為「三晉」。</font></div>
<div class="Rulediv">(10) 輕：輕視。</font></div>
<div class="Rulediv">(11) 趣：同「趨」，行動歸向。</font></div>
<div class="Rulediv">(12) 蹶：音ㄐㄩㄝˊ，挫敗。</font></div>
<div class="Rulediv">(13) 使：命令。</font></div>
<div class="Rulediv">(14) 灶：音ㄗㄠˋ，以磚土或石塊砌成，用來生火烹飪的設備。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
