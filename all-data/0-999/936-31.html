<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">集腋成裘</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《墨子．親士》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">故雖有賢君，不愛無功之臣；雖有慈父，不愛無益之子。是故不勝其任而處其位，非此位之人也；不勝其爵而處其祿，非此祿之主也。良弓難張，然可以及高入深；良馬難乘，然可以任重致遠；良才難令，然可以致君見尊。</font>是故江河不惡小谷之滿己也，故能大。聖人者，事無辭<font size=-2 color="#999900"><font class="dianyuanfont"><b><i>2></i></b></font></font>也，物無違<font size=-2 color="#999900"><font class="dianyuanfont"><b><i>3></i></b></font></font>也，故能為天下器。是故江河之水，非一源之水也；千鎰<font size=-2 color="#999900"><font class="dianyuanfont"><b><i>4></i></b></font></font>之裘，非一狐之白也。<font  size=4 color="#808080">夫惡有同方取不取同而已者乎？蓋非兼王之道也。是故天地不昭昭，大水不潦潦，大火不燎燎，王德不堯堯者，乃千人之長也。其直如矢，其平如砥，不足以覆萬物。是故谿陝者速涸，逝淺者速竭，嶢埆者其地不育，王者淳澤，不出宮中，則不能流國矣。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《慎子．知忠》</font></font>。</font></div>
<div class="Rulediv"><font class="english_word">(2)</font> 辭：推卻、不接受。</font></div>
<div class="Rulediv"><font class="english_word">(3)</font> 違：反、背。</font></div>
<div class="Rulediv"><font class="english_word">(4)</font> 千鎰：千金。鎰，音｜ˋ，古代計算重量的單位。以二十兩或二十四兩為「一鎰」。</font><font  size=4 ></div><br><font class="dianuan_mark2">〔參考資料〕</font><br></font> <font class="dianuan_mark"><font class="dianuan_mark">《慎子．知忠》</font></font><br>父有良子，而舜放瞽叟。桀有忠臣，而過盈天下。然則孝子不生慈父之家，而忠臣不生聖君之下，故明主之使其臣也，忠不得過職，而職不得過官，是以過修於身，而下不敢以善驕矜守職之吏；人務其治，而莫敢淫偷其事。官正以敬其業，和順以事其上，如此則至治已。<br>亡國之君，非一人之罪也；治國之君，非一人之力也。將治亂，在乎賢使任職而不在於忠也。故智盈天下，澤及其君；忠盈天下，害及其國，故桀之所以亡，堯不能以為存，然而堯有不勝之善，而桀有運非之名，則得人與失人也。故廊廟之材，蓋非一木之枝也，粹白之裘，蓋非一狐之皮也。治亂安危，存亡榮辱之施，非一人之力也。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
