<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">蕭規曹隨</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《史記．卷五四．曹相國世家》</font><br>參<font size=-2 color="#999900"><font class="dianyuanfont"><b><i>1></i></b></font></font>始微<font size=-2 color="#999900"><font class="dianyuanfont"><b><i>2></i></b></font></font>時，與蕭何<font size=-2 color="#999900"><font class="dianyuanfont"><b><i>3></i></b></font></font>善；及為將相，有卻<font size=-2 color="#999900"><font class="dianyuanfont"><b><i>4></i></b></font></font>。至何且死，所推賢唯參。參代何為漢相國<font size=-2 color="#999900"><font class="dianyuanfont"><b><i>5></i></b></font></font>，舉事無所變更，一遵蕭何約束。<font  size=4 color="#808080">擇郡國吏木詘於文辭，重厚長者，即召除為丞相史。吏之言文刻深，欲務聲名者，輒斥去之。日夜飲醇酒。卿大夫已下吏及賓客見參不事事，來者皆欲有言。至者，參輒飲以醇酒，閒之，欲有所言，復飲之，醉而後去，終莫得開說，以為常。相舍後園近吏舍，吏舍日飲歌呼。從吏惡之，無如之何，乃請參游園中，聞吏醉歌呼，從吏幸相國召按之。乃反取酒張坐飲，亦歌呼與相應和。參見人之有細過，專掩匿覆蓋之，府中無事。參子窋為中大夫。惠帝怪相國不治事，以為「豈少朕與」？乃謂窋曰：「若歸，試私從容問而父曰：『高帝新棄群臣，帝富於春秋，君為相，日飲，無所請事，何以憂天下乎？』然無言吾告若也。」窋既洗沐歸，閒侍，自從其所諫參。參怒，而笞窋二百，曰：「趣入侍，天下事非若所當言也。」至朝時，惠帝讓參曰：「與窋胡治乎？乃者我使諫君也。」參免冠謝曰：「陛下自察聖武孰與高帝？」上曰：「朕乃安敢望先帝乎！」曰：「陛下觀臣能孰與蕭何賢？」上曰：「君似不及也。」參曰：「陛下言之是也。且高帝與蕭何定天下，法令既明，今陛下垂拱，參等守職，遵而勿失，不亦可乎？」惠帝曰：「善。君休矣！」</font>參為漢相國，出入<font size=-2 color="#999900"><font class="dianyuanfont"><b><i>6></i></b></font></font>三年。卒，諡懿侯。子窋<font size=-2 color="#999900"><font class="dianyuanfont"><b><i>7></i></b></font></font>代侯。百姓歌之曰：「蕭何為法，顜<font size=-2 color="#999900"><font class="dianyuanfont"><b><i>8></i></b></font></font>若畫一；曹參代之，守而勿失。載其清淨，民以寧一。」</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 參：曹參（？<font class="english_word">∼</font>西元前<font class="english_word">１</font><font class="english_word">９</font><font class="english_word">０</font>），字敬伯，西漢沛縣人。與蕭何同佐漢高祖定天下，封平陽侯。繼蕭何為相，一遵蕭規。卒諡懿。</font></div>
<div class="Rulediv"><font class="english_word">(2)</font> 微：卑賤，指曹參尚未功成名就時。</font></div>
<div class="Rulediv"><font class="english_word">(3)</font> 蕭何：？<font class="english_word">∼</font>西元前<font class="english_word">１</font><font class="english_word">９</font><font class="english_word">３</font>，西漢沛縣人。輔佐漢高祖定天下，論功第一，封酇侯。漢初律令多出其手。卒諡文終。</font></div>
<div class="Rulediv"><font class="english_word">(4)</font> 卻：應作「郤」，音ㄒ｜ˋ，通「隙」，怨隙，嫌隙。</font></div>
<div class="Rulediv"><font class="english_word">(5)</font> 相國：職官名。秦漢等朝所置的宰相職位。後沿為宰相的通稱。</font></div>
<div class="Rulediv"><font class="english_word">(6)</font> 出入：大概、約略。</font></div>
<div class="Rulediv"><font class="english_word">(7)</font> 窋：音ㄓㄨˊ，曹窋，西漢時人，生卒年不詳。曹參之子。</font></div>
<div class="Rulediv"><font class="english_word">(8)</font> 顜：音ㄐ｜ㄤˇ，正直、明白。</font><font  size=4 ></div><br><font class="dianuan_mark2">〔參考資料〕</font><br></font><font  size=3>另可參考：<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22FL00000003437%22.%26v%3D-1" target=_blank>漢．揚雄〈解嘲〉（據<font class="dianuan_mark">《漢書．卷八七．揚雄傳下》</font>引）、漢．揚雄<font class="dianuan_mark">《法言．淵騫》</font></a></font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
