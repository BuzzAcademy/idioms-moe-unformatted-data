<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">驚弓之鳥</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《戰國策．楚策四》</font><br><font  size=4 color="#808080">天下合從。趙使魏加見楚春申君曰：「君有將乎？」曰：「有矣，僕欲將臨武君。」魏加曰：「臣少之時好射，臣願以射譬之，可乎？」春申君曰：「可。」加曰：</font>「異日者，更羸<font size=-2 color="#999900"><font class="dianyuanfont"><b><i>1></i></b></font></font>與魏王<font size=-2 color="#999900"><font class="dianyuanfont"><b><i>2></i></b></font></font>處京臺<font size=-2 color="#999900"><font class="dianyuanfont"><b><i>3></i></b></font></font>之下，仰見飛鳥。更羸謂魏王曰：『臣為王引弓虛發而下<font size=-2 color="#999900"><font class="dianyuanfont"><b><i>4></i></b></font></font>鳥。』魏王曰：『然則射可至此乎？』更羸曰：『可。』有間<font size=-2 color="#999900"><font class="dianyuanfont"><b><i>5></i></b></font></font>，雁從東方來，更羸以虛發而下之。魏王曰：『然則射可至此乎？』更羸曰：『此孽<font size=-2 color="#999900"><font class="dianyuanfont"><b><i>6></i></b></font></font>也。』王曰：『先生何以知之？』對曰：『其飛徐<font size=-2 color="#999900"><font class="dianyuanfont"><b><i>7></i></b></font></font>而鳴悲。飛徐者，故瘡<font size=-2 color="#999900"><font class="dianyuanfont"><b><i>8></i></b></font></font>痛也；鳴悲者，久失群也；故瘡未息<font size=-2 color="#999900"><font class="dianyuanfont"><b><i>9></i></b></font></font>而驚心未至<font size=-2 color="#999900"><font class="dianyuanfont"><b><i>10></i></b></font></font>也。聞弦音，引而高飛，故瘡隕也。』今臨武君<font size=-2 color="#999900"><font class="dianyuanfont"><b><i>11></i></b></font></font>嘗為秦孽<font size=-2 color="#999900"><font class="dianyuanfont"><b><i>12></i></b></font></font>，不可為拒秦之將也。」</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 更羸：戰國時代魏國人，生卒年不詳，擅長射箭。羸，音ㄌㄟˊ。</font></div>
<div class="Rulediv"><font class="english_word">(2)</font> 魏王：戰國時代魏國國君，未知確指何人。</font></div>
<div class="Rulediv"><font class="english_word">(3)</font> 京臺：高臺；京，高。一說：臺名。</font></div>
<div class="Rulediv"><font class="english_word">(4)</font> 下：使落下。</font></div>
<div class="Rulediv"><font class="english_word">(5)</font> 有間：不久；有一會兒。間，音ㄐ｜ㄢˋ。</font></div>
<div class="Rulediv"><font class="english_word">(6)</font> 孽：言有傷痛，如孽子身有隱痛。</font></div>
<div class="Rulediv"><font class="english_word">(7)</font> 徐：緩慢。</font></div>
<div class="Rulediv"><font class="english_word">(8)</font> 故瘡：舊傷。</font></div>
<div class="Rulediv"><font class="english_word">(9)</font> 息：消除；痊癒。</font></div>
<div class="Rulediv">(10) 至：一本作「去」，當從之。</font></div>
<div class="Rulediv">(11) 臨武君：楚國將領，生卒年不詳。</font></div>
<div class="Rulediv">(12) 秦孽：言嘗敗於秦。其事未詳。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
