<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">害群之馬</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《莊子．徐无鬼》</font><br><font  size=4 color="#808080">黃帝將見大隗乎具茨之山，方明為御，昌<img src=/cydic/dicword/9aa5.jpg border=0 alt=* class=fontimg valign=center>驂乘，張若、謵朋前馬，昆閽、滑稽後車；至於襄城之野，七聖皆迷，无所問塗。適遇牧馬童子，問塗焉，曰：「若知具茨之山乎﹖」曰：「然。」「若知大隗之所存乎﹖」曰：「然。」黃帝曰：「異哉小童！非徒知具茨之山，又知大隗之所存。請問為天下。」小童曰：「夫為天下者，亦若此而已矣，又奚事焉！予少而自遊於六合之內，予適有瞀病，有長者教予曰：『若乘日之車而遊於襄城之野。』今予病少痊，予又且復遊於六合之外。夫為天下亦若此而已。予又奚事焉！」黃帝曰：「夫為天下者，則誠非吾子之事。雖然，請問為天下。」小童辭。黃帝又問。</font>小童曰：「夫為天下者，亦奚以異乎<font size=-2 color="#999900"><font class="dianyuanfont"><b><i>1></i></b></font></font>牧馬者哉！亦去其害馬<font size=-2 color="#999900"><font class="dianyuanfont"><b><i>2></i></b></font></font>者而已矣！」<font  size=4 color="#808080">黃帝再拜稽首，稱天師而退。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 奚以異乎：有何不同。奚，音ㄒ｜，何、甚麼。</font></div>
<div class="Rulediv"><font class="english_word">(2)</font> 害馬：傷害馬的事物，指一切無益於馬自然生長的行為。後用來比喻為害大眾的人。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
