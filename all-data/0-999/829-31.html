<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">兵不厭詐</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《韓非子．難一》</font><br><font  size=4 color="#808080">晉文公將與楚人戰，召舅犯問之曰：「吾將與楚人戰，彼眾我寡，為之奈何﹖」</font>舅犯<font size=-2 color="#999900"><font class="dianyuanfont"><b><i>1></i></b></font></font>曰：「臣聞之，繁禮君子，不厭忠信；戰陣之閒<font size=-2 color="#999900"><font class="dianyuanfont"><b><i>2></i></b></font></font>，不厭詐偽<font size=-2 color="#999900"><font class="dianyuanfont"><b><i>3></i></b></font></font>。君其詐之而已矣。」<font  size=4 color="#808080">文公辭舅犯。因召雍季而問之曰：「我將與楚人戰，彼眾我寡，為之奈何﹖」雍季對曰：「焚林而田，偷取多獸，後必無獸；以詐遇民，偷取一時，後必無復。」文公曰：「善。」辭雍季。以舅犯之謀與楚人戰以敗之。歸而行爵，先雍季而後舅犯。群臣曰：「城濮之事，舅犯謀也。夫用其言而後其身，可乎﹖」文公曰：「此非君所知也。夫舅犯言一時之權也，雍季言萬世之利也。」仲尼聞之曰：「文公之霸也宜哉！既知一時之權，又知萬世之利。」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 舅犯：狐偃，字子犯，春秋晉人，生卒年不詳。為晉文公舅，故亦稱為「舅犯」。文公為公子時，出亡在外，偃與兄毛從之十九年；及文公歸國，乃以偃為大夫，信任不疑，言聽計從，後輔佐文公平周室之亂而成霸業。</font></div>
<div class="Rulediv"><font class="english_word">(2)</font> 戰陣之閒：作戰的時候。閒，音ㄐ｜ㄢ，同「間」，時候。</font></div>
<div class="Rulediv"><font class="english_word">(3)</font> 不厭詐偽：不排斥欺詐虛偽。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
