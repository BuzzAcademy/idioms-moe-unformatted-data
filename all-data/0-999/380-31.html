<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">井底之蛙</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《莊子．秋水》</font><br><font  size=4 color="#808080">秋水時至，百川灌河。涇流之大，兩涘渚崖之間，不辯牛馬。於是焉河伯欣然自喜，以天下之美為盡在己。順流而東行，至於北海，東面而視，不見水端，於是焉河伯始旋其面目，望洋向若而歎曰：「野語有之曰，『聞道百以為莫己若者』，我之謂也。且夫我嘗聞少仲尼之聞而輕伯夷之義者，始吾弗信；今我睹子之難窮也，吾非至於子之門則殆矣，吾長見笑於大方之家。」北海若曰：「</font>井<img src=/cydic/dicword/96d6.jpg border=0 alt=* class=fontimg valign=center><font size=-2 color="#999900"><font class="dianyuanfont"><b><i>1></i></b></font></font>（蛙）不可以語於海者，拘於虛<font size=-2 color="#999900"><font class="dianyuanfont"><b><i>2></i></b></font></font>也；夏蟲不可以語於冰者，篤於時也；曲士<font size=-2 color="#999900"><font class="dianyuanfont"><b><i>3></i></b></font></font>不可以語於道者，束於教<font size=-2 color="#999900"><font class="dianyuanfont"><b><i>4></i></b></font></font>也。<font  size=4 color="#808080">今爾出於崖涘，觀於大海，乃知爾醜，爾將可與語大理矣。天下之水，莫大於海，萬川歸之，不知何時止而不盈；尾閭泄之，不知何時已而不虛；春秋不變，水旱不知。此其過江河之流，不可為量數。而吾未嘗以此自多者，自以比形於天地而受氣於陰陽，吾在<font class="dianuan_mark">〔於〕</font>天地之間，猶小石小木之在大山也，方存乎見少，又奚以自多！計四海之在天地之間也，不似礨空之在大澤乎？計中國之在海內，不似稊米之在大倉乎？號物之數謂之萬，人處一焉；人卒九州，穀食之所生，舟車之所通，人處一焉；此其比萬物也，不似豪末之在於馬體乎？五帝之所連，三王之所爭，仁人之所憂，任士之所勞，盡此矣。伯夷辭之以為名，仲尼語之以為博，此其自多也，不似爾向之自多於水乎？」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> <img src=/cydic/dicword/96d6.jpg border=0 alt=* class=fontimg valign=center>：音ㄨㄚ，同「蛙」。</font></div>
<div class="Rulediv"><font class="english_word">(2)</font> 拘於虛：受到居住地方的限制。虛，指空間而言。</font></div>
<div class="Rulediv"><font class="english_word">(3)</font> 曲士：鄙陋之人。曲，音ㄑㄩ。</font></div>
<div class="Rulediv"><font class="english_word">(4)</font> 束於教：受到本身所學的束縛。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
