<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">空穴來風</td></tr>
<tr><th class="ztd1"><b>典源&nbsp;</b></th><td class="ztd2"> ＃戰國楚．宋玉〈風賦〉（據<font class="dianuan_mark">《文選．卷一三．賦》</font>引）<font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">楚襄王游於蘭臺之宮，宋玉、景差侍。有風颯然而至，王迺披襟而當之曰：「快哉，此風！寡人所與庶人共者邪？」宋玉對曰：「此獨大王之風耳，庶人安得而共之？」王曰：「夫風者，天地之氣，溥暢而至，不擇貴賤高下而加焉。今子獨以為寡人之風，豈有說乎？」宋玉對曰：「臣聞於師：</font>枳句<font size=-2 color="#999900"><font class="dianyuanfont"><b><i>2></i></b></font></font>來巢，空穴來<font size=-2 color="#999900"><font class="dianyuanfont"><b><i>3></i></b></font></font>風。其所託者然，則風氣殊<font size=-2 color="#999900"><font class="dianyuanfont"><b><i>4></i></b></font></font>焉。<font  size=4 color="#808080">」王曰：「夫風始安生哉？」宋玉對曰：「夫風生於地，起於青蘋之末。侵淫谿谷，盛怒於土囊之口。緣泰山之阿，舞於松柏之下。飄忽淜滂，激颺熛怒。耾耾雷聲，迴穴錯迕。蹶石伐木，梢殺林莽。至其將衰也，被麗披離，衝孔動楗，眴煥粲爛，離散轉移。故其清涼雄風，則飄舉升降。乘凌高城，入于深宮。邸華葉而振氣，徘徊於桂椒之間，翱翔於激水之上，將擊芙蓉之精。獵蕙草，離秦衡。概新夷，被荑楊。迴穴衝陵，蕭條眾芳。然後倘佯中庭，北上玉堂。躋于羅帷，經于洞房。迺得為大王之風也。故其風中人狀，直憯悽惏慄，清涼增欷。清清泠泠，愈病析酲。發明耳目，寧體便人。此所謂大王之雄風也。」王曰：「善哉論事！夫庶人之風，豈可聞乎？」宋玉對曰：「夫庶人之風，塕然起於窮巷之間，堀堁揚塵。勃鬱煩冤，衝孔襲門。動沙堁，吹死灰。駭溷濁，揚腐餘。邪薄入甕牖，至於室廬。故其風中人狀，直憝溷鬱邑，毆溫致濕。中心慘怛，生病造熱。中脣為胗，得目為蔑。啗齰嗽獲，死生不卒。此所謂庶人之雌風也。」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《莊子》</font></font>逸文。</font></div>
<div class="Rulediv"><font class="english_word">(2)</font> 枳句：枳樹的枝椏彎曲。枳，音ㄓˇ，莖上有刺的落葉灌木或小喬木。句，音ㄍㄡ，屈曲、彎曲。</font></div>
<div class="Rulediv"><font class="english_word">(3)</font> 來：招致。</font></div>
<div class="Rulediv"><font class="english_word">(4)</font> 殊：不同。</font><font  size=4 ></div><br><font class="dianuan_mark2">〔參考資料〕</font><br></font> <font class="dianuan_mark"><font class="dianuan_mark">《莊子》</font></font>逸文（據<font class="dianuan_mark">《太平御覽．卷九五六．木部五．桐》</font>引）<br>空門來風，桐乳致巢。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
