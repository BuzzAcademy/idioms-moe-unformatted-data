<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">鏡花水月</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《遠什大乘要義問答．卷上．辯法身如幻常光泥洹三義》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">佛法身者，同於變化，化無四大五根。所以者何？造色之法，不離四大，而今有香之物，必有四法，色、香、味、觸；有味之物，必有三法，色、味、觸；有色之物，必有二法，有色、有觸；有觸之物，必有一法，即觸法也。餘者或有或無：如地，必有色、香、味、觸。水有色、味、觸，若水有香，即是地香。何以知之？真金之器，用承天雨，則無香也。火必有觸，若有香者，即是木香。何以知之？</font>火從白石出者，則無香也。風但有觸，而無色也。若非色之物，則異今事。如鏡中像，水中月，見如有色，而無觸等，則非色也。<font  size=4 color="#808080">化亦如是，法身亦然。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《大智度論．卷六》</font></font>、唐．裴休〈唐故左街僧錄內供奉三教談論引駕大德安國寺上座賜紫方袍大達法師元秘塔碑銘〉、<font class="dianuan_mark"><font class="dianuan_mark">《景德傳燈錄．卷一四．石頭希遷大師》</font></font>。</font><font  size=4 ></div><br><font class="dianuan_mark2">〔參考資料〕</font><br></font> ■<font class="dianuan_mark"><font class="dianuan_mark">《大智度論．卷六》</font></font><br>解了諸法，如幻，如焰，如水中月，如虛空，如響，如揵闥婆城，如夢，如影，如鏡中像，如化。<br>■唐．裴休〈唐故左街僧錄內供奉三教談論引駕大德安國寺上座賜紫方袍大達法師元秘塔碑銘〉（據<font class="dianuan_mark">《全唐文．卷七四三．裴休》</font>引）<br>空門正闢，法宇方開。崢嶸棟梁，一旦而摧。水月鏡像，無心去來。徒令後學，瞻仰徘徊。<br>■<font class="dianuan_mark"><font class="dianuan_mark">《景德傳燈錄．卷一四．石頭希遷大師》</font></font><br>汝等當知自己心靈體離斷常，性非垢淨，湛然圓滿，凡聖齊同，應用無方，離心意識。三界六道，唯自心現，水月鏡像，豈有生滅？汝能知之，無所不備。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
