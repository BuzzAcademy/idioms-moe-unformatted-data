<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">十室九空</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《抱朴子．外篇．用刑》</font><br><font  size=4 color="#808080">秦之初興，官人得才：衛鞅、由余之徒，式法於內；白起、王翦之倫，攻取於外。兼弱攻昧，取威定霸，吞噬四鄰，咀嚼群雄，拓地攘戎，龍變虎視，實賴明賞必罰，以基帝業。降及杪季，驕於得意，窮奢極泰。加之以威虐，築城萬里，離宮千餘，鍾鼓女樂，不徙而具。驪山之役，太半之賦，閭左之戍，坑儒之酷，北擊獫狁，南征百越，暴兵百萬，動數十年。</font>天下有生離之哀<font size=-2 color="#999900"><font class="dianyuanfont"><b><i>1></i></b></font></font>，家戶懷怨曠之歎<font size=-2 color="#999900"><font class="dianyuanfont"><b><i>2></i></b></font></font>。白骨成山，虛祭布野<font size=-2 color="#999900"><font class="dianyuanfont"><b><i>3></i></b></font></font>。徐福<font size=-2 color="#999900"><font class="dianyuanfont"><b><i>4></i></b></font></font>出而重號咷<font size=-2 color="#999900"><font class="dianyuanfont"><b><i>5></i></b></font></font>之讎<font size=-2 color="#999900"><font class="dianyuanfont"><b><i>6></i></b></font></font>，趙高<font size=-2 color="#999900"><font class="dianyuanfont"><b><i>7></i></b></font></font>入而屯豺狼之黨。天下欲反，十室九空。<font  size=4 color="#808080">其所以亡，豈由嚴刑？此為秦以嚴得之，非以嚴失之也。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 生離之哀：生時與親友分離而難以再見的哀傷。</font></div>
<div class="Rulediv"><font class="english_word">(2)</font> 怨曠之歎：女無丈夫或男無妻子的悲歎。</font></div>
<div class="Rulediv"><font class="english_word">(3)</font> 虛祭布野：沒人祭拜的墳墓布滿田野。</font></div>
<div class="Rulediv"><font class="english_word">(4)</font> 徐福：秦時方士，字君房。生卒年不詳。始皇聞東海祖洲有不死之藥，遣福乘樓船，載童男、童女各三千人往求之，去而不返。</font></div>
<div class="Rulediv"><font class="english_word">(5)</font> 號咷：放聲大哭。咷，音ㄊㄠˊ。</font></div>
<div class="Rulediv"><font class="english_word">(6)</font> 讎：音ㄔㄡˊ，通「仇」，怨恨。</font></div>
<div class="Rulediv"><font class="english_word">(7)</font> 趙高：？<font class="english_word">∼</font>西元前<font class="english_word">２</font><font class="english_word">０</font><font class="english_word">７</font>，秦時宦官。始皇崩於沙邱，趙高偽造遺詔，賜死太子扶蘇，立胡亥為二世，殺李斯，自為丞相，專權用事，旋又弒二世，立子嬰，後為子嬰所誅。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
