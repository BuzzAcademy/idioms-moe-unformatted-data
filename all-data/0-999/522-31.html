<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">首鼠兩端</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《史記．卷一○七．魏其武安侯列傳》</font><br><font  size=4 color="#808080">魏其之東朝，盛推灌夫之善，言其醉飽得過，乃丞相以他事誣罪之。武安又盛毀灌夫所為橫恣，罪逆不道。魏其度不可柰何，因言丞相短。武安曰：「天下幸而安樂無事，蚡得為肺腑，所好音樂狗馬田宅。蚡所愛倡優巧匠之屬，不如魏其、灌夫日夜招聚天下豪桀壯士與論議，腹誹而心謗，不仰視天而俯畫地，辟倪兩宮閒，幸天下有變，而欲有大功。臣乃不知魏其等所為。」於是上問朝臣：「兩人孰是？」御史大夫韓安國曰：「魏其言灌夫父死事，身荷戟馳入不測之吳軍，身被數十創，名冠三軍，此天下壯士，非有大惡，爭杯酒，不足引他過以誅也。魏其言是也。丞相亦言灌夫通姦猾，侵細民，家累巨萬，橫恣潁川，淩轢宗室，侵犯骨肉，此所謂『枝大於本，脛大於股，不折必披』，丞相言亦是。唯明主裁之。」主爵都尉汲黯是魏其。內史鄭當時是魏其，後不敢堅對。餘皆莫敢對。</font>上怒內史曰：「公平生數<font size=-2 color="#999900"><font class="dianyuanfont"><b><i>1></i></b></font></font>言魏其<font size=-2 color="#999900"><font class="dianyuanfont"><b><i>2></i></b></font></font>、武安<font size=-2 color="#999900"><font class="dianyuanfont"><b><i>3></i></b></font></font>長短，今日廷論，局趣效轅下駒<font size=-2 color="#999900"><font class="dianyuanfont"><b><i>4></i></b></font></font>，吾并斬若屬矣。」……武安已罷朝，出止車門，召韓御史大夫載，怒曰：「與長孺共一老禿翁，何為首鼠兩端<font size=-2 color="#999900"><font class="dianyuanfont"><b><i>5></i></b></font></font>？」</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 數：音ㄕㄨㄛˋ，頻頻、屢次。</font></div>
<div class="Rulediv"><font class="english_word">(2)</font> 魏其：竇嬰（？<font class="english_word">∼</font>西元前<font class="english_word">１</font><font class="english_word">３</font><font class="english_word">１</font>)，字王孫，西漢觀津人。文帝竇后之姪。武帝時為丞相，尊崇儒術。七國之亂，被景帝封為大將軍，亂平，以功封魏其侯，後為營救灌夫，觸怒景帝后，棄市而死。</font></div>
<div class="Rulediv"><font class="english_word">(3)</font> 武安：田蚡（？<font class="english_word">∼</font>西元前<font class="english_word">１</font><font class="english_word">３</font><font class="english_word">１</font>），西漢內史長陵人。景帝王皇后同母弟。初為諸曹郎，景帝晚年始貴幸。武帝即位，封武安侯，拜太尉，後遷丞相。未貴時以父輩事竇嬰。既貴而嬰失勢，以事誣竇嬰及灌夫，未幾病死。</font></div>
<div class="Rulediv"><font class="english_word">(4)</font> 局趣效轅下駒：局趣，即侷促，短小的樣子。恐懼不安的像小馬在車轅之下不敢抬頭。</font></div>
<div class="Rulediv"><font class="english_word">(5)</font> 首鼠兩端：<font class="dianuan_mark">《史記集解》</font>、<font class="dianuan_mark">《埤雅》</font>等書都說老鼠生性多疑，畏首畏尾。因此一般便以「首鼠兩端」來形容猶豫不決的樣子。近人劉大白則認為「首鼠」乃「躊躇」兩字因為音讀變轉而成的異文，「躊躇」即欲進不進，欲止不止，猶豫不決的樣子。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
