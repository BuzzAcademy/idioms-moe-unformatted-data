<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">杯盤狼藉</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《史記．卷一二六．滑稽列傳．淳于髡》</font><br><font  size=4 color="#808080">威王大說，置酒後宮，召髡賜之酒。問曰：「先生能飲幾何而醉？」對曰：「臣飲一斗亦醉，一石亦醉。」威王曰：「先生飲一斗而醉，惡能飲一石哉！其說可得聞乎？」髡曰：「賜酒大王之前，執法在傍，御史在後，髡恐懼俯伏而飲，不過一斗徑醉矣。若親有嚴客，髡帣韝鞠<img src=/cydic/dicword/00404_w01.jpg border=0 alt=* class=fontimg valign=center>，侍酒於前，時賜餘瀝，奉觴上壽，數起，飲不過二斗徑醉矣。若朋友交遊，久不相見，卒然相睹，歡然道故，私情相語，飲可五六斗徑醉矣。若乃州閭之會，男女雜坐，行酒稽留，六博投壺，相引為曹，握手無罰，目眙不禁，前有墮珥，後有遺簪，髡竊樂此，飲可八斗而醉二參。</font>日暮酒闌<font size=-2 color="#999900"><font class="dianyuanfont"><b><i>1></i></b></font></font>，合尊<font size=-2 color="#999900"><font class="dianyuanfont"><b><i>2></i></b></font></font>促坐<font size=-2 color="#999900"><font class="dianyuanfont"><b><i>3></i></b></font></font>，男女同席，履舄交錯<font size=-2 color="#999900"><font class="dianyuanfont"><b><i>4></i></b></font></font>，杯盤狼藉，堂上燭滅，主人留髡<font size=-2 color="#999900"><font class="dianyuanfont"><b><i>5></i></b></font></font>而送客，羅襦襟解<font size=-2 color="#999900"><font class="dianyuanfont"><b><i>6></i></b></font></font>，微聞薌澤<font size=-2 color="#999900"><font class="dianyuanfont"><b><i>7></i></b></font></font>，當此之時，髡心最歡，能飲一石。<font  size=4 color="#808080">故曰酒極則亂，樂極則悲；萬事盡然，言不可極，極之而衰。」以諷諫焉。齊王曰：「善。」乃罷長夜之飲，以髡為諸侯主客。宗室置酒，髡嘗在側。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 酒闌：酒宴過半，即將結束之時。</font></div>
<div class="Rulediv"><font class="english_word">(2)</font> 合尊：酒杯交錯。</font></div>
<div class="Rulediv"><font class="english_word">(3)</font> 促坐：促膝而坐。</font></div>
<div class="Rulediv"><font class="english_word">(4)</font> 履舄交錯：鞋子散落的樣子。舄，音ㄒ｜ˋ，鞋子。</font></div>
<div class="Rulediv"><font class="english_word">(5)</font> 髡：淳于髡，戰國時齊人，生卒年不詳。滑稽善辯，常為齊出使各諸侯國，未嘗辱命，齊威王以為諸侯主客。嘗以隱語諷諫威王，罷長夜之飲，改革內政。髡，音ㄎㄨㄣ。</font></div>
<div class="Rulediv"><font class="english_word">(6)</font> 羅襦襟解：胸前的衣服打開。羅襦，絲質的短衣。襟，衣服胸前釘紐扣的地方。</font></div>
<div class="Rulediv"><font class="english_word">(7)</font> 薌澤：香氣。薌，音ㄒ｜ㄤ。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
