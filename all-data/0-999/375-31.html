<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">節外生枝</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《圓悟佛果禪師語錄．卷一》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">一向目視雲霄，壁立千仞，則孤負諸聖；一向拖泥涉水，灰頭土面，則埋沒自己。如今恁麼也得，不恁麼也得，且貴正眼流通。還委悉麼？直饒高步毘盧頂，不稟釋迦文，婢視聲聞，奴呼菩薩底來，也須亡鋒結舌，自餘故是出頭不得。所以道：三世諸佛只言自知，歷代祖師全提不起，一大藏教詮註不及，明眼衲僧自救不了。</font>若據本分草料，猶是節外生枝。<font  size=4 color="#808080">不涉化門一句作麼生道？陣雲橫海上，拔劍攪龍門。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於宋．朱熹〈答呂子約書〉其三（據<font class="dianuan_mark"><font class="dianuan_mark">《朱子文集．卷四八》</font></font>引）、宋．朱熹〈答胡季隨書〉其四（據<font class="dianuan_mark"><font class="dianuan_mark">《朱子文集．卷五三》</font></font>引）。</font><font  size=4 ></div><br><font class="dianuan_mark2">〔參考資料〕</font><br></font> ■宋．朱熹〈答呂子約書〉其三（據<font class="dianuan_mark"><font class="dianuan_mark">《朱子文集．卷四八》</font></font>引）<br>讀古人書，直是要虛著心，大著肚，高著眼，方有少分相應；若左遮右攔，前拖後拽，隨語生解，節上生枝，則更讀萬卷書，亦無用處也。■宋．朱熹〈答胡季隨書〉其四（據<font class="dianuan_mark"><font class="dianuan_mark">《朱子文集．卷五三》</font></font>引）<br>（季隨）又云：「方其未至純熟，天理何嘗不可見乎！」此又不看本文本意，而逞快鬥高，隨語生說之過。夫<font class="dianuan_mark">《中庸》</font>本意，欲人戒謹恐懼，以存天理之實而已，非是教人揣摩想象，以求見此理之影也。伯壽下一「見」字，已是有病，季隨又更節上生枝，更不復以「純熟」自期，只要就此未純熟處便見天理，不知見得要作何用？為說至此，去本日遠，以言乎經，則非聖賢之本意；以言乎學，則無可用之實功。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
