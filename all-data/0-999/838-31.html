<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">因地制宜</td></tr>
<tr><th class="ztd1"><b>典源&nbsp;</b></th><td class="ztd2"> 漢．趙曄<font class="dianuan_mark">《吳越春秋．闔閭內傳》</font><br><font  size=4 color="#808080">闔閭元年，始任賢使能，施恩行惠，以仁義聞於諸侯。仁未施，恩未行，恐國人不就，諸侯不信，乃舉伍子胥為行人，以客禮事之，而與謀國政。……闔閭曰：「非夫子，寡人不免於縶禦之使。今幸奉一言之教，乃至於斯，何為中道生進退耶？」子胥曰：「臣聞謀議之臣，何足處於危亡之地？然憂除事定，必不為君主所親。」闔閭曰：「不然，寡人非子，無所盡議，何得讓乎？吾國僻遠，顧在東南之地，險阻潤濕，又有江海之害。君無守禦，民無所依，倉庫不設，田疇不墾，為之奈何？」子胥良久對曰：「臣聞治國之道，安君理民，是其上者。」闔閭曰：「安君治民，其術奈何？」子胥曰：「凡欲安君治民，興霸成王，從近制遠者，必先立城郭，設守備，實倉廩，治兵庫。斯則其術也。」闔閭曰：「善。</font>夫築城郭<font size=-2 color="#999900"><font class="dianyuanfont"><b><i>1></i></b></font></font>，立倉庫，因地制宜，豈有天氣之數<font size=-2 color="#999900"><font class="dianyuanfont"><b><i>2></i></b></font></font>，以威<font size=-2 color="#999900"><font class="dianyuanfont"><b><i>3></i></b></font></font>鄰國者乎？<font  size=4 color="#808080">」子胥曰：「有。」闔閭曰：「寡人委計於子。」子胥乃使相土嘗水，象天法地，造築大城，周迴四十七里。陸門八，以象天之八風。水門八，以法地之八聰。築小城，周十里，陵門三。不開東面者，欲以絕越明也。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 城郭：城牆。</font></div>
<div class="Rulediv"><font class="english_word">(2)</font> 天氣之數：天時地利等自然徵兆。</font></div>
<div class="Rulediv"><font class="english_word">(3)</font> 威：震懾、威嚇。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
