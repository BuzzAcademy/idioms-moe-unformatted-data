<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">苦口婆心</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark"><font class="english_word">１</font>、「苦口」：＃<font class="dianuan_mark">《宋史．卷二五六．趙普列傳》</font><font size=-2 color="#999900"><font class="dianyuanfont"><b><i>1></i></b></font></font></font><br><font  size=4 color="#808080">朕昨者興師選將，止令曹彬、米信等頓於雄、霸，裹糧坐甲以張軍聲。俟一兩月間山後平定，潘美、田重進等會兵以進，直抵幽州，然後控扼險固，恢復舊疆，此朕之志也。奈何將帥等不遵成算，各騁所見，領十萬甲士出塞遠鬥，速取其郡縣，更還師以援輜重，往復勞弊，為遼人所襲，此責在主將也。況朕踵百王之末，粗致承平，蓋念彼民陷於邊患，將救焚而拯溺，匪黷武以佳兵，卿當悉之也。</font>疆埸之事，已為之備，卿<font size=-2 color="#999900"><font class="dianyuanfont"><b><i>2></i></b></font></font>勿為憂。卿社稷<font size=-2 color="#999900"><font class="dianyuanfont"><b><i>3></i></b></font></font>元臣，忠言苦口，三復來奏，嘉愧實深。</font> <br><font class="dianuan_mark2"><font class="dianuan_mark2">〔注解〕</font></font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《石門文字禪．卷一七．雲庵生辰詩一一首之一一》</font></font>。</font></div>
<div class="Rulediv"><font class="english_word">(2)</font> 卿：指趙普（西元<font class="english_word">９</font><font class="english_word">２</font><font class="english_word">２</font><font class="english_word">∼</font><font class="english_word">９</font><font class="english_word">９</font><font class="english_word">２</font>），宋幽州薊縣人。後周時為趙匡胤幕僚，任掌書記，策劃陳橋兵變。宋初參與重大策令制定，曾任宰相之職。淳化三年病老致仕，封魏國公，卒謚忠獻。</font></div>
<div class="Rulediv"><font class="english_word">(3)</font> 社稷：泛稱國家。</font><font  size=4 ></div><br><font class="dianuan_mark2">〔參考資料〕</font><br></font> <font class="dianuan_mark"><font class="dianuan_mark">《石門文字禪．卷一七．雲庵生辰詩一一首之一一》</font></font><br>大地無一法可見，雲庵露萬象中身。頑空消殞明方極，肉眼遮藏覷不親。苦口老師歸寂日，知恩弟子慶生辰。罏香長伴青燈曉，賽卻靈山法供真。</font> </div><br><font class="dianuan_mark"><font class="english_word">２</font>、「婆心」：<font class="dianuan_mark">《景德傳燈錄．卷一二．鎮州臨濟義玄禪師》</font></font><br><font  size=4 color="#808080">鎮州臨濟義玄禪師，曹州南華人也，姓邢氏。幼負出塵之志，及落髮進具，便慕禪宗。初在黃檗，隨眾參侍。時堂中第一座勉令問話，師乃問：「如何是祖師西來的的意？」黃檗便打，如是三問，三遭打。遂告辭第一座云：「早承激勸問話，唯蒙和尚賜棒，所恨愚魯，且往諸方行腳去在。」座遂告黃檗云：「義玄雖是後生，卻甚奇特。來辭時，願和尚更垂提誘。」來日師辭黃檗，黃檗指往大愚，師遂參大愚。愚問曰：「什麼處來？」曰：「黃檗來。」愚曰：「黃檗有何言教？」曰：「義玄親問佛法的的意，蒙和尚便打，如是三問三遭被打，不知過在什麼處？」愚曰：「黃檗恁麼老婆，為汝得徹困，猶覓過在。」師於言下大悟，云：「元來黃檗佛法無多子。」大愚搊住云：「者尿床鬼子，適來又道不會，如今卻道黃檗佛法無多子，你見個什麼道理？速道速道！」師於大愚肋下築三拳，大愚托開云：「汝師黃檗，非干我事。」師辭大愚，卻迴黃檗。黃檗云：「汝迴太速生。」</font>師云：「秪為老婆心切<font size=-2 color="#999900"><font class="dianyuanfont"><b><i>1></i></b></font></font>，便人事了。」<font  size=4 color="#808080">侍立次，黃檗云：「大愚有何言句？」師遂舉前話，黃檗云：「這大愚老漢，待見，痛與一頓。」師云：「說什麼待見，即今便與。」隨後便打黃檗一掌。黃檗云：「這風顛漢卻來這裡捋虎鬚。」師便喝，黃檗云：「侍者引這風顛漢參堂去。」</font></font> <br><font class="dianuan_mark2"><font class="dianuan_mark2">〔注解〕</font></font><br></font>
<div class="Rulediv"><font class="english_word">(1)</font> 老婆心切：此處喻多方教導，如老婆婆的叮嚀。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
