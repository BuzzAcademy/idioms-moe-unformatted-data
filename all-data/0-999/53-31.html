<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">樂不思蜀</td></tr>
<tr><th class="ztd1"><b>典源&nbsp;</b></th><td class="ztd2"> 晉．習鑿齒<font class="dianuan_mark">《漢晉春秋》</font>（據<font class="dianuan_mark">《三國志．卷三三．蜀書．後主禪傳》</font>裴松之注引）<br>司馬文王<font size=-2 color="#999900"><font class="dianyuanfont"><b><i>1></i></b></font></font>與禪<font size=-2 color="#999900"><font class="dianyuanfont"><b><i>2></i></b></font></font>宴，為之作故蜀<font size=-2 color="#999900"><font class="dianyuanfont"><b><i>3></i></b></font></font>技，旁人皆為之感愴<font size=-2 color="#999900"><font class="dianyuanfont"><b><i>4></i></b></font></font>，而禪喜笑自若。王謂賈充<font size=-2 color="#999900"><font class="dianyuanfont"><b><i>5></i></b></font></font>曰：「人之無情，乃可至於是乎！雖使諸葛亮<font size=-2 color="#999900"><font class="dianyuanfont"><b><i>6></i></b></font></font>在，不能輔之久全，而況姜維<font size=-2 color="#999900"><font class="dianyuanfont"><b><i>7></i></b></font></font>邪？」充曰：「不如是，殿下何由并之。」他日，王問禪曰：「頗思蜀否？」禪曰：「此間樂，不思蜀。」郤正<font size=-2 color="#999900"><font class="dianyuanfont"><b><i>8></i></b></font></font>聞之，求見禪曰：「若王後問，宜泣而答曰『先人墳墓遠在隴、蜀<font size=-2 color="#999900"><font class="dianyuanfont"><b><i>9></i></b></font></font>，乃心西悲，無日不思』，因閉其目。」會王復問，對如前，王曰：「何乃似郤正語邪！」禪驚視曰：「誠如尊命！」左右皆笑。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 司馬文王：司馬昭（西元<font class="english_word">２</font><font class="english_word">１</font><font class="english_word">１</font><font class="english_word">∼</font><font class="english_word">２</font><font class="english_word">６</font><font class="english_word">５</font>），字子上，三國魏溫縣人。司馬懿的次子，司馬師之弟。曹髦在位時，繼其兄司馬師之後為大將軍，專擅國政，自為丞相，後封為晉公，加九錫。死後，其子司馬炎篡魏稱帝，建立晉朝，追尊為文帝。</font></div>
<div class="Rulediv"><font class="english_word">(2)</font> 禪：劉禪（西元<font class="english_word">２</font><font class="english_word">０</font><font class="english_word">７</font><font class="english_word">∼</font><font class="english_word">２</font><font class="english_word">７</font><font class="english_word">１</font>），字公嗣，小名阿斗，三國蜀漢昭烈帝劉備之子。性平庸，無治國之才。即位後，得諸葛亮輔佐，惜諸葛亮死後，國勢漸衰，後降於三國魏。</font></div>
<div class="Rulediv"><font class="english_word">(3)</font> 蜀：三國蜀漢（西元<font class="english_word">２</font><font class="english_word">２</font><font class="english_word">１</font><font class="english_word">∼</font><font class="english_word">２</font><font class="english_word">６</font><font class="english_word">４</font>），劉備以宗室稱帝於蜀，繼承漢統，為三國之一，史稱為「蜀漢」。凡二主，四十三年。有今四川及雲南、貴州北部、陝西舊漢中府一帶，後為魏所滅。</font></div>
<div class="Rulediv"><font class="english_word">(4)</font> 感愴：感傷。</font></div>
<div class="Rulediv"><font class="english_word">(5)</font> 賈充：西元<font class="english_word">２</font><font class="english_word">１</font><font class="english_word">７</font><font class="english_word">∼</font><font class="english_word">２</font><font class="english_word">８</font><font class="english_word">２</font>，字公閭，晉襄陵人，初仕魏，官任廷尉。後仕晉，歷任尚書令等職位。</font></div>
<div class="Rulediv"><font class="english_word">(6)</font> 諸葛亮：西元<font class="english_word">１</font><font class="english_word">８</font><font class="english_word">１</font><font class="english_word">∼</font><font class="english_word">２</font><font class="english_word">３</font><font class="english_word">４</font>，字孔明，三國蜀漢琅琊郡陽都人。避亂荊州，劉備三訪其廬，乃出。為人足智多謀，忠心耿耿。曾敗曹操於赤壁，佐定益州，使蜀與魏、吳成鼎足之勢。劉備歿，輔助後主劉禪，封武鄉侯。志在攻魏以復中原，乃東和孫權，南平孟獲，與魏長期爭戰，後鞠躬盡瘁，卒於軍中，諡號忠武。有<font class="dianuan_mark">《諸葛武侯集》</font>。</font></div>
<div class="Rulediv"><font class="english_word">(7)</font> 姜維：西元<font class="english_word">２</font><font class="english_word">０</font><font class="english_word">２</font><font class="english_word">∼</font><font class="english_word">２</font><font class="english_word">６</font><font class="english_word">４</font>，字伯約，三國蜀漢天水冀縣人。本為魏將，後歸附蜀，為諸葛亮重用，任征西將軍。諸葛亮死後，繼領其軍。魏軍攻蜀，後主劉禪降魏，姜維被迫投降。後欲謀復國，事敗被殺。</font></div>
<div class="Rulediv"><font class="english_word">(8)</font> 郤正：三國蜀漢偃師人，生卒年不詳。本名纂，字令先。博學能文，為蜀漢祕書令。蜀亡，郤正捨妻子單身隨侍後主。位終巴西郡太守。郤，音ㄒ｜ˋ。</font></div>
<div class="Rulediv"><font class="english_word">(9)</font> 隴、蜀：舊時蜀漢領地，即今四川及雲南、貴州北部、陝西舊漢中府一帶。</font></font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
