<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">解衣推食</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《史記．卷九二．淮陰侯列傳》</font><br><font  size=4 color="#808080">楚已亡龍且，項王恐，使盱眙人武涉往說齊王信曰：「天下共苦秦久矣，相與勠力擊秦。秦已破，計功割地，分土而王之，以休士卒。今漢王復興兵而東，侵人之分，奪人之地，已破三秦，引兵出關，收諸侯之兵以東擊楚，其意非盡吞天下者不休，其不知厭足如是甚也。且漢王不可必，身居項王掌握中數矣，項王憐而活之，然得脫，輒倍約，復擊項王，其不可親信如此。今足下雖自以與漢王為厚交，為之盡力用兵，終為之所禽矣。足下所以得須臾至今者，以項王尚存也。當今二王之事，權在足下。足下右投則漢王勝，左投則項王勝。項王今日亡，則次取足下。足下與項王有故，何不反漢與楚連和，參分天下王之？今釋此時，而自必於漢以擊楚，且為智者固若此乎！」韓信謝曰：「臣事項王，官不過郎中，位不過執戟，言不聽，畫不用，故倍楚而歸漢。</font>漢王<font size=-2 color="#999900"><font class="dianyuanfont"><b><i>1></i></b></font></font>授我上將軍印，予我數萬眾，解衣衣<font size=-2 color="#999900"><font class="dianyuanfont"><b><i>2></i></b></font></font>我，推食食<font size=-2 color="#999900"><font class="dianyuanfont"><b><i>3></i></b></font></font>我，言聽計用<font size=-2 color="#999900"><font class="dianyuanfont"><b><i>4></i></b></font></font>，故吾得以至於此。<font  size=4 color="#808080">夫人深親信我，我倍之不祥，雖死不易。幸為信謝項王！」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 漢王：指漢高祖劉邦。</font></div>
<div class="Rulediv"><font class="english_word">(2)</font> 衣：音｜ˋ，穿。</font></div>
<div class="Rulediv"><font class="english_word">(3)</font> 食：音ㄙˋ，拿食物給人。同「飼」。</font></div>
<div class="Rulediv"><font class="english_word">(4)</font> 言聽計用：形容深被信任。見「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000001157%22.%26v%3D-1" class="clink" target=_blank>言聽計從</a>」。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
