<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">聲東擊西</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《淮南子．兵略》</font><br><font  size=4 color="#808080">夫飛鳥之摯也俛其首，猛獸之攫也匿其爪，虎豹不外其爪而噬不見齒。</font>故用兵之道，示之以柔而迎之以剛，示之以弱而乘之以強，為之以歙<font size=-2 color="#999900"><font class="dianyuanfont"><b><i>1></i></b></font></font>而應之以張<font size=-2 color="#999900"><font class="dianyuanfont"><b><i>2></i></b></font></font>，將欲西而示之以東，先忤<font size=-2 color="#999900"><font class="dianyuanfont"><b><i>3></i></b></font></font>而後合，前冥而後明，若鬼之無跡，若水之無創。故所鄉非所之也，所見非所謀也。<font  size=4 color="#808080">舉措動靜，莫能識也，若雷之擊，不可為備。所用不復，故勝可百全。與玄明通，莫知其門，是謂至神。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於唐．杜佑<font class="dianuan_mark"><font class="dianuan_mark">《通典．卷一五三．兵六．聲言擊東其實擊西》</font></font>。</font></div>
<div class="Rulediv"><font class="english_word">(2)</font> 歙：收藏、收斂。歙，音ㄒ｜ˋ。</font></div>
<div class="Rulediv"><font class="english_word">(3)</font> 張：展開。</font></div>
<div class="Rulediv"><font class="english_word">(4)</font> 忤：違逆、不順從。</font><font  size=4 ></div><br><font class="dianuan_mark2">〔參考資料〕</font><br></font> 唐．杜佑<font class="dianuan_mark"><font class="dianuan_mark">《通典．卷一五三．兵六．聲言擊東其實擊西》</font></font><br>後漢初，岑彭將兵三萬餘人，南擊秦豐，拔黃郵。豐與其大將蔡宏拒彭等於鄧，數月不得進。彭夜勒兵馬申令軍中，使明早西擊山都。乃緩所獲虜，令得逃亡歸以告豐。豐即悉其軍西邀彭，彭乃潛兵渡沔水擊其將張陽於河頭山，大破之。從川谷閒伐木開道，直襲黎邱，破諸屯兵。豐聞大驚馳歸救之，彭依東山為營，豐與蔡宏夜攻彭，彭先為之備，出兵逆擊之，豐敗走。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
