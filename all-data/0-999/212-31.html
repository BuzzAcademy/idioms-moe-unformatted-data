<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">背道而馳</td></tr>
<tr><th class="ztd1"><b>典源&nbsp;</b></th><td class="ztd2"> ※＃唐．白居易〈為人上宰相書〉（據<font class="dianuan_mark">《全唐文．卷六七四．白居易》</font>引）<font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">宰相之耳，待天下之耳而後聰也；宰相之目，待天下之目而後明也；宰相之心識，待天下之心識而後能啟發聖神也。然則下取天下耳目心識，上以為天子聰明神聖者，此宰相之本職也，而為匡輔緝熙宣和之道也。若宰相唯以兩耳聽之，兩目視之，一心思之，則朝廷之得失，豈盡知見乎？必不盡也，而況於天下之得失乎？宰相之耳目得聰明乎？必未也，而況於上以為天子聰明聖神乎？然則天下聰明心識，取之豈無其道耶？必有也，在乎知與不知，行與不行耳。</font>噫！自開元<font size=-2 color="#999900"><font class="dianyuanfont"><b><i>2></i></b></font></font>以來，斯道寖<font size=-2 color="#999900"><font class="dianyuanfont"><b><i>3></i></b></font></font>衰，鮮能行者。自貞元<font size=-2 color="#999900"><font class="dianyuanfont"><b><i>4></i></b></font></font>以來，斯道寖微，鮮能知者。豈惟不知乎？不行乎？又將背古道而馳者也。<font  size=4 color="#808080">何也？古者宰相以危言危行、扶危持顛為心；今則敏行遜言、全身遠害而已矣。古者宰相以接士為務，今則不接賓客而已矣。古者宰相以開閤為名，今則鎖其第門而已矣。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於唐．柳宗元〈楊評事文集後序〉。</font></div>
<div class="Rulediv"><font class="english_word">(2)</font> 開元：唐朝玄宗的年號（西元<font class="english_word">７</font><font class="english_word">１</font><font class="english_word">３</font><font class="english_word">∼</font><font class="english_word">７</font><font class="english_word">４</font><font class="english_word">１</font>）。</font></div>
<div class="Rulediv"><font class="english_word">(3)</font> 寖：音ㄐ｜ㄣˋ，通「浸」，漸漸。</font></div>
<div class="Rulediv"><font class="english_word">(4)</font> 貞元：唐朝德宗的年號（西元<font class="english_word">７</font><font class="english_word">８</font><font class="english_word">５</font><font class="english_word">∼</font><font class="english_word">８</font><font class="english_word">０</font><font class="english_word">５</font>）。</font><font  size=4 ></div><br><font class="dianuan_mark2">〔參考資料〕</font><br></font> 唐．柳宗元〈楊評事文集後序〉（據<font class="dianuan_mark">《柳宗元集．卷二一》</font>引）<br>唐興以來，稱是選而不怍者，梓潼陳拾遺。其後燕文貞以著述之餘，攻比興而莫能極；張曲江以比興之隙，窮著述而不克備。其餘各探一隅，相與背馳於道者，其去彌遠。文之難兼，斯亦甚矣。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
