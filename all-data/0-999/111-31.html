<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">孤掌難鳴</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《韓非子．功名》</font><br><font  size=4 color="#808080">夫有材而無勢，雖賢不能制不肖。故立尺材於高山之上，下臨千仞之谿，材非長也，位高也。桀為天子，能制天下，非賢也，勢重也；堯為匹夫，不能正三家，非不肖也，位卑也。千鈞得船則浮；錙銖失船則沈，非千鈞輕而錙銖重也，有勢之與無勢也</font>，故短之臨高也以位；不肖之制賢也以勢。人主者，天下一力<font size=-2 color="#999900"><font class="dianyuanfont"><b><i>1></i></b></font></font>以共載之，故安；眾同心以共立之，故尊；人臣守所長，盡所能，故忠。以尊主主<font size=-2 color="#999900"><font class="dianyuanfont"><b><i>2></i></b></font></font>御<font size=-2 color="#999900"><font class="dianyuanfont"><b><i>3></i></b></font></font>忠臣，則長樂生而功名成，名實相持而成，形影相應而立，故臣主同欲而異使。人主之患，在莫之應，故曰：一手獨拍，雖疾無聲。<font  size=4 color="#808080">人臣之憂，在不得一。故曰：右手畫圓，左手畫方，不能兩成。故曰：至治之國，君若桴，臣若鼓；技若車，事若馬。故人有餘力，易於應；而技有餘巧，便於事。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 一力：合力。</font></div>
<div class="Rulediv"><font class="english_word">(2)</font> 尊主主：「主」字重複，可刪去其一。王渭注：「當衍一主字。」</font></div>
<div class="Rulediv"><font class="english_word">(3)</font> 御：統治，控制。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
