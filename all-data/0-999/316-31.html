<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">兩敗俱傷</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《新五代史．卷三八．宦者傳．論》</font><br><font  size=4 color="#808080">自古宦者亂人之國，其源深於女禍。女，色而已；宦者之害，非一端也。蓋其用事也近而習，其為心也專而忍。能以小善中人之意，小信固人之心，使人主必信而親之。待其已信，然後懼以禍福而把持之。雖有忠臣碩士列於朝廷，而人主以為去己疏遠，不若起居飲食、前後左右之親為可恃也。</font>故前後左右者日益親，則忠臣碩士日益疏，而人主之勢日益孤。勢孤，則懼禍之心日益切，而把持者<font size=-2 color="#999900"><font class="dianyuanfont"><b><i>1></i></b></font></font>日益牢。安危出其喜怒，禍患伏於帷闥<font size=-2 color="#999900"><font class="dianyuanfont"><b><i>2></i></b></font></font>，則嚮之所謂可恃者，乃所以為患也。患已深而覺之，欲與疏遠之臣圖左右之親近，緩之則養禍而益深，急之則挾人主以為質<font size=-2 color="#999900"><font class="dianyuanfont"><b><i>3></i></b></font></font>，雖有聖智不能與謀，謀之而不可為，為之而不可成，至其甚，則俱傷而兩敗。<font  size=4 color="#808080">故其大者亡國，其次亡身，而使姦豪得借以為資而起，至抉其種類，盡殺以快天下之心而後已。此前史所載宦者之禍常如此者，非一世也。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 把持者：指宦官。</font></div>
<div class="Rulediv"><font class="english_word">(2)</font> 帷闥：張帷之門，比喻近處。闥，音ㄊㄚˋ，門。</font></div>
<div class="Rulediv"><font class="english_word">(3)</font> 質：音ㄓˋ，用財物或人作為抵押。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
