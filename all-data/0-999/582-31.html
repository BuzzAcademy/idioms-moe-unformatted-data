<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">吳下阿蒙</td></tr>
<tr><th class="ztd1"><b>典源&nbsp;</b></th><td class="ztd2"> 晉．虞溥<font class="dianuan_mark">《江表傳》</font>（據<font class="dianuan_mark">《三國志．卷五四．吳書．周瑜魯肅呂蒙傳．呂蒙》</font>裴松之注引）<br><font  size=4 color="#808080">初，權謂蒙及蔣欽曰：「卿今並當塗掌事，宜學問以自開益。」蒙曰：「在軍中常苦多務，恐不容復讀書。」權曰：「孤豈欲卿治經為博士邪？但當令涉獵見往事耳。卿言多務孰若孤，孤少時歷<font class="dianuan_mark">《詩》</font>、<font class="dianuan_mark">《書》</font>、<font class="dianuan_mark">《禮記》</font>、<font class="dianuan_mark"><font class="dianuan_mark"><font class="dianuan_mark">《左傳》</font></font></font>、<font class="dianuan_mark"><font class="dianuan_mark">《國語》</font></font>，惟不讀<font class="dianuan_mark">《易》</font>。至統事以來，省三史、諸家兵書，自以為大有所益。如卿二人，意性朗悟，學必得之，寧當不為乎？宜急讀<font class="dianuan_mark">《孫子》</font>、<font class="dianuan_mark">《六韜》</font>、<font class="dianuan_mark"><font class="dianuan_mark"><font class="dianuan_mark">《左傳》</font></font></font>、<font class="dianuan_mark"><font class="dianuan_mark">《國語》</font></font>及三史。孔子言『終日不食，終夜不寢以思，無益，不如學也』。光武當兵馬之務，手不釋卷。孟德亦自謂老而好學。卿何獨不自勉勖邪？」蒙始就學，篤志不倦，其所覽見，舊儒不勝。</font>後魯肅<font size=-2 color="#999900"><font class="dianyuanfont"><b><i>1></i></b></font></font>上代周瑜<font size=-2 color="#999900"><font class="dianyuanfont"><b><i>2></i></b></font></font>，過蒙<font size=-2 color="#999900"><font class="dianyuanfont"><b><i>3></i></b></font></font>言議，常欲受屈。肅拊<font size=-2 color="#999900"><font class="dianyuanfont"><b><i>4></i></b></font></font>蒙背曰：「吾謂大弟但有武略耳，至於今者，學識英博，非復吳下阿蒙。」<font  size=4 color="#808080">蒙曰：「士別三日，即更刮目相待。大兄今論，何一稱穰侯乎。兄今代公瑾，既難為繼，且與關羽為鄰。斯人長而好學，讀<font class="dianuan_mark"><font class="dianuan_mark"><font class="dianuan_mark">《左傳》</font></font></font>略皆上口，梗亮有雄氣，然性頗自負，好陵人。今與為對，當有單複以<font size=-2>（卿）</font><font class="dianuan_mark">〔鄉〕</font>待之。」密為肅陳三策，肅敬受之，祕而不宣。權常歎曰：「人長而進益，如呂蒙、蔣欽，蓋不可及也。富貴榮顯，更能折節好學，耽悅書傳，輕財尚義，所行可跡，並作國士，不亦休乎！」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 魯肅：西元<font class="english_word">１</font><font class="english_word">７</font><font class="english_word">３</font><font class="english_word">∼</font><font class="english_word">２</font><font class="english_word">１</font><font class="english_word">７</font>，字子敬，東城人。三國吳名將，個性方正嚴謹，富而好施，長於文章，思慮深遠，有過人之明。在赤壁之役，建議結合劉備抵禦曹操。輔佐周瑜大敗曹軍，為孫權所器重，官拜奮武校尉，轉橫江將軍。</font></div>
<div class="Rulediv"><font class="english_word">(2)</font> 周瑜：西元<font class="english_word">１</font><font class="english_word">７</font><font class="english_word">５</font><font class="english_word">∼</font><font class="english_word">２</font><font class="english_word">１</font><font class="english_word">０</font>，字公瑾，三國吳舒人。有文武才，輔佐孫策平定江東，為吳水軍都督，敗曹操於赤壁，拜前將軍，領南郡太守。亦稱為「周郎」、「周公瑾」。</font></div>
<div class="Rulediv"><font class="english_word">(3)</font> 蒙：即呂蒙（西元<font class="english_word">１</font><font class="english_word">７</font><font class="english_word">８</font><font class="english_word">∼</font><font class="english_word">２</font><font class="english_word">１</font><font class="english_word">９</font>），字子明，富陂人。三國吳名將，曾計奪荊州、擒關羽，授南郡太守，封孱陵侯。</font></div>
<div class="Rulediv"><font class="english_word">(4)</font> 拊：音ㄈㄨˇ，撫、拍。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
