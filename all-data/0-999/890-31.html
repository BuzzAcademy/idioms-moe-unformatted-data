<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">泰山壓卵</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《後漢書．卷四二．廣陵思王荊列傳》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">廣陵思王荊，建武十五年封山陽公，十七年進爵為王。荊性刻急隱害，有才能而喜文法。光武崩，大行在前殿，荊哭不哀，而作飛書，封以方底，令蒼頭詐稱東海王彊舅大鴻臚郭況書與彊曰：「君王無罪，猥被斥廢，而兄弟至有束縛入牢獄者。太后失職，別守北宮，及至年老，遠斥居邊，海內深痛，觀者鼻酸。及太后尸柩在堂，洛陽吏以次捕斬賓客，至有一家三尸伏堂者，痛甚矣！今天下有喪，弓弩張設甚備。閒梁松敕虎賁史曰：『吏以便宜見非，勿有所拘，封侯難再得也。』郎官竊悲之，為王寒心累息。</font>今天下爭欲思刻<font size=-2 color="#999900"><font class="dianyuanfont"><b><i>2></i></b></font></font>賊王以求功，寧有量邪！若歸并二國之眾，可聚百萬，君王為之主，鼓行無前，功易於太山<font size=-2 color="#999900"><font class="dianyuanfont"><b><i>3></i></b></font></font>破雞子<font size=-2 color="#999900"><font class="dianyuanfont"><b><i>4></i></b></font></font>，輕於四馬載鴻毛，此湯<font size=-2 color="#999900"><font class="dianyuanfont"><b><i>5></i></b></font></font>、武<font size=-2 color="#999900"><font class="dianyuanfont"><b><i>6></i></b></font></font>兵也。<font  size=4 color="#808080">今年軒轅星有白氣，星家及喜事者，皆云白氣者喪，軒轅女主之位。又太白前出西方，至午兵當起。又太子星色黑，至辰日輒變赤。夫黑為病，赤為兵，王努力卒事。高祖起亭長，陛下興白水，何況於王陛下長子，故副主哉！上以求天下事必舉，下以雪除沈沒之恥，報死母之讎。精誠所加，金石為開。當為秋霜，無為檻羊。雖欲為檻羊，又可得乎！竊見諸相工言王貴，天子法也。人主崩亡，閭閻之伍尚為盜賊，欲有所望，何況王邪！夫受命之君，天之所立，不可謀也。今新帝人之所置，彊者為右。願君王為高祖、陛下所志，無為扶蘇、將閭叫呼天也。」彊得書惶怖，即執其使，封書上之。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《晉書．卷七一．孫惠列傳》</font></font>、<font class="dianuan_mark"><font class="dianuan_mark">《蘇武集》</font></font>。</font></div>
<div class="Rulediv"><font class="english_word">(2)</font> 刻：傷害、剝削。</font></div>
<div class="Rulediv"><font class="english_word">(3)</font> 太山：即泰山。起於山東省膠州灣西南，橫亙省境中部，盡於運河東岸。主峰在泰安縣北，為五嶽中的東嶽。</font></div>
<div class="Rulediv"><font class="english_word">(4)</font> 雞子：雞蛋。</font></div>
<div class="Rulediv"><font class="english_word">(5)</font> 湯：即商湯。商的開國君主，契之後，名履，生卒年不詳。初居亳，為夏方伯，專主征伐；夏桀無道，湯興兵伐之，放桀於南巢，遂有天下，國號商，在位三十年崩。</font></div>
<div class="Rulediv"><font class="english_word">(6)</font> 武：即周武王。姓姬名發，文王之子，生卒年不詳。因商紂暴虐無道，乃率領諸侯伐商，大戰於牧野，敗紂而代有天下，都鎬京。在位十九年崩，諡曰武。</font><font  size=4 ></div><br><font class="dianuan_mark2">〔參考資料〕</font><br></font> ■<font class="dianuan_mark"><font class="dianuan_mark">《晉書．卷七一．孫惠列傳》</font></font><br>明公今旋軫臣子之邦，宛轉名義之國，指麾則五嶽可傾，呼噏則江湖可竭。況履順討逆，執正伐邪，是烏獲摧冰，賁育拉朽，猛獸吞狐，泰山壓卵，因風燎原，未足方也。今時至運集，天與神助，復不能鵲起於慶命之會，拔劍於時哉之機，恐流濫之禍不在一人。<br>■<font class="dianuan_mark"><font class="dianuan_mark">《蘇武集》</font></font>（據<font class="dianuan_mark">《北堂書鈔．卷一一七．兵勢》</font>引）<br>如泰山壓卵。</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
