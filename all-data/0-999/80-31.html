<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">趾高氣揚</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《戰國策．齊策三》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">孟嘗君出行國，至楚，獻象床。郢之登徒，直使送之，不欲行。見孟嘗君門人公孫戍曰：「臣，郢之登徒也，直送象床。象床之直千金，傷此若髮漂，賣妻子不足償之。足下能使僕無行，先人有寶劍，願得獻之。」公孫曰：「諾。」</font>入見孟嘗君<font size=-2 color="#999900"><font class="dianyuanfont"><b><i>2></i></b></font></font>曰：「君豈受楚<font size=-2 color="#999900"><font class="dianyuanfont"><b><i>3></i></b></font></font>象床哉？」孟嘗君曰：「然。」公孫戍<font size=-2 color="#999900"><font class="dianyuanfont"><b><i>4></i></b></font></font>曰：「臣願君勿受。」孟嘗君曰：「何哉？」公孫戍曰：「小國所以皆致相印於君者，聞君於齊<font size=-2 color="#999900"><font class="dianyuanfont"><b><i>5></i></b></font></font>能振達貧窮，有存亡繼絕<font size=-2 color="#999900"><font class="dianyuanfont"><b><i>6></i></b></font></font>之義。小國英桀<font size=-2 color="#999900"><font class="dianyuanfont"><b><i>7></i></b></font></font>之士，皆以國事累<font size=-2 color="#999900"><font class="dianyuanfont"><b><i>8></i></b></font></font>君，誠說<font size=-2 color="#999900"><font class="dianyuanfont"><b><i>9></i></b></font></font>君之義，慕君之廉也。今君到楚而受象床，所未至之國，將何以待君？臣戍願君勿受。」孟嘗君曰：「諾。」公孫戍趨而去。未出，至中閨<font size=-2 color="#999900"><font class="dianyuanfont"><b><i>10></i></b></font></font>，君召而返之，曰：「子教文無受象床，甚善。今何舉足之高，志之揚也？」公孫戍曰：「臣有大喜三，重<font size=-2 color="#999900"><font class="dianyuanfont"><b><i>11></i></b></font></font>之寶劍一。」孟嘗君曰：「何謂也？」公孫戍曰：「門下<font size=-2 color="#999900"><font class="dianyuanfont"><b><i>12></i></b></font></font>百數，莫敢入諫，臣獨入諫，臣一喜；諫而得聽，臣二喜；諫而止君之過，臣三喜。輸象床，郢<font size=-2 color="#999900"><font class="dianyuanfont"><b><i>13></i></b></font></font>之登徒<font size=-2 color="#999900"><font class="dianyuanfont"><b><i>14></i></b></font></font>不欲行，許戍以先人之寶劍。」孟嘗君曰：「善。受之乎？」公孫戍曰：「未敢。」曰：「急受之。」因書門版曰：「有能揚文之名，止文之過，私得寶於外者，疾<font size=-2 color="#999900"><font class="dianyuanfont"><b><i>15></i></b></font></font>入諫。」</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《左傳．桓公十三年》</font></font>。</font></div>
<div class="Rulediv"><font class="english_word">(2)</font> 孟嘗君：田文，生卒年不詳，戰國時齊之公族。相齊，封於薛，號孟嘗君。好養賢士，食客數千人。</font></div>
<div class="Rulediv"><font class="english_word">(3)</font> 楚：古國名。周成王封熊繹於楚，春秋時稱王，都郢，為戰國七雄之一，領有今湖南、湖北、安徽、浙江及河南南部等地，後為秦所滅。</font></div>
<div class="Rulediv"><font class="english_word">(4)</font> 公孫戍：生卒年不詳。孟嘗君門人。</font></div>
<div class="Rulediv"><font class="english_word">(5)</font> 齊：古國名。周武王封姜太公於齊，傳至戰國時，君位被權臣田氏篡奪，為戰國七雄之一，領有今山東省一帶地方，後為秦國所滅。</font></div>
<div class="Rulediv"><font class="english_word">(6)</font> 存亡繼絕：使瀕臨滅亡者，繼續存在。見「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22FL00000000721%22.%26v%3D-1" class="clink" target=_blank>存亡繼絕</a>」。</font></div>
<div class="Rulediv"><font class="english_word">(7)</font> 英桀：才智優異出眾。桀，通「傑」。</font></div>
<div class="Rulediv"><font class="english_word">(8)</font> 累：囑託。</font></div>
<div class="Rulediv"><font class="english_word">(9)</font> 說：通「悅」，音ㄩㄝˋ。喜愛。</font></div>
<div class="Rulediv">(10) 中閨：宮中小門。閨，上圓下方的小門。</font></div>
<div class="Rulediv">(11) 重：音ㄔㄨㄥˊ，外加。</font></div>
<div class="Rulediv">(12) 門下：門下食客。上文所云「門人」亦同此。</font></div>
<div class="Rulediv">(13) 郢：春秋時楚國的都城，位於今湖北省江陵縣。</font></div>
<div class="Rulediv">(14) 登徒：複姓。</font></div>
<div class="Rulediv">(15) 疾：通「急」，迅速。</font><font  size=4 ></div><br><font class="dianuan_mark2">〔參考資料〕</font><br></font> <font class="dianuan_mark"><font class="dianuan_mark">《左傳．桓公十三年》</font></font><br>十三年春，楚屈瑕伐羅，鬥伯比送之。還，謂其御曰：「莫敖必敗。舉趾高，心不固矣。」</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
