<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">探囊取物</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《新五代史．卷六二．十國世家．南唐世家》</font><br><font  size=4 color="#808080">五年，命兩省侍郎、給事中、中書舍人、集賢勤政殿學士，分夕於光政殿宿直，煜引與談論。煜嘗以熙載盡忠，能直言，欲用為相，而熙載後房妓妾數十人，多出外舍私侍賓客，煜以此難之，左授熙載右庶子，分司南都。熙載盡斥諸妓，單車上道，煜喜留之，復其位。已而諸妓稍稍復還，煜曰：「吾無如之何矣！」是歲，熙載卒，煜嘆曰：「吾終不得熙載為相也。」欲以平章事贈之，問前世有此比否？群臣對曰：「昔劉穆之贈開府儀同三司。」遂贈熙載平章事。熙載，北海將家子也，初與李穀相善。</font>明宗時，熙載<font size=-2 color="#999900"><font class="dianyuanfont"><b><i>1></i></b></font></font>南奔吳<font size=-2 color="#999900"><font class="dianyuanfont"><b><i>2></i></b></font></font>，穀<font size=-2 color="#999900"><font class="dianyuanfont"><b><i>3></i></b></font></font>送至正陽，酒酣臨訣，熙載謂穀曰：「江左用吾為相，當長驅以定中原。」穀曰：「中國用吾為相，取江南如探囊中物爾。」及周師之征淮也，命穀為將，以取淮南，而熙載不能有所為也。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 熙載：韓熙載（西元<font class="english_word">９</font><font class="english_word">０</font><font class="english_word">２</font><font class="english_word">∼</font><font class="english_word">９</font><font class="english_word">７</font><font class="english_word">０</font>），字叔言，五代時濰州北海人。工文章書畫。初與李穀相善，後因父韓光嗣因事坐誅，出奔到江南，後為南唐所用。</font></div>
<div class="Rulediv"><font class="english_word">(2)</font> 吳：西元<font class="english_word">９</font><font class="english_word">０</font><font class="english_word">２</font><font class="english_word">∼</font><font class="english_word">９</font><font class="english_word">３</font><font class="english_word">７</font>，五代時十國之一。楊行密所建。故址據有淮南、江西等地。後為南唐徐知誥所篡。</font></div>
<div class="Rulediv"><font class="english_word">(3)</font> 穀：李穀（西元<font class="english_word">９</font><font class="english_word">０</font><font class="english_word">３</font><font class="english_word">∼</font><font class="english_word">９</font><font class="english_word">６</font><font class="english_word">０</font>），字惟珍，五代宋初潁州汝陰人。初與韓熙載相善。後周世宗用其策平定淮南。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
