<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">曲突徙薪</td></tr>
<tr><th class="ztd1"><b>典源&nbsp;</b></th><td class="ztd2"> ＃漢．劉向<font class="dianuan_mark">《說苑．卷一三．權謀》</font><font size=-2 color="#999900"><font class="dianyuanfont"><b><i>1></i></b></font></font><br>          <font  size=4 color="#808080">孝宣皇帝之時，霍氏奢靡。茂陵徐先生曰：「霍氏必亡！夫在人之右而奢，亡之道也。孔子曰：『奢則不遜。』夫不遜者必侮上，侮上者，逆之道也。出人之右，人必害之。今霍氏秉權，天下之人，疾害之者多矣。夫天下害之，而又以逆道行之，不亡何待？」乃上書言：「霍氏奢靡。陛下即愛之，宜以時抑制，無使至於亡。」書三上，輒報聞。其後霍氏果滅。董忠等以其功封。</font>人有為徐先生<font size=-2 color="#999900"><font class="dianyuanfont"><b><i>2></i></b></font></font>上書曰：「臣聞客有過主人，見灶直<img src=/cydic/dicword/00163_w01.jpg border=0 alt=* class=fontimg valign=center><font size=-2 color="#999900"><font class="dianyuanfont"><b><i>3></i></b></font></font>，傍有積薪。客謂主人曰：『曲<font size=-2 color="#999900"><font class="dianyuanfont"><b><i>4></i></b></font></font>其<img src=/cydic/dicword/00163_w01.jpg border=0 alt=* class=fontimg valign=center>，遠其積薪，不者，將有火患。』主人嘿然<font size=-2 color="#999900"><font class="dianyuanfont"><b><i>5></i></b></font></font>不應。居無幾何，家果失火，鄉聚里中人哀而救之，火幸息<font size=-2 color="#999900"><font class="dianyuanfont"><b><i>6></i></b></font></font>。於是殺牛置酒，燔髮灼爛<font size=-2 color="#999900"><font class="dianyuanfont"><b><i>7></i></b></font></font>者在上行，餘各用功次坐，而反不錄言曲<img src=/cydic/dicword/00163_w01.jpg border=0 alt=* class=fontimg valign=center>者。向使主人聽客之言，不費牛酒，終無火患。<font  size=4 color="#808080">今茂陵徐福數上書言霍氏且有變，宜防絕之。向使福說得行，則無裂地出爵之費，而國安平自如今。往事既已，而福獨不得與其功。惟陛下察客徙薪曲<img src=/cydic/dicword/00163_w01.jpg border=0 alt=* class=fontimg valign=center>之策，而使居燔髮灼爛之右。」書奏，上使人賜徐福帛十匹，拜為郎。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font>        典故或見於漢．桓譚<font class="dianuan_mark"><font class="dianuan_mark">《新論．見徵》</font></font>。</font></div>
<div class="Rulediv"><font class="english_word">(2)</font>        徐先生：徐福，漢茂陵人，生卒年不詳。漢宣帝時徐福曾屢次上書言霍氏太盛，宜加以抑制。後來霍氏被誅，宣帝獎勵徐福，賜帛拜官。</font></div>
<div class="Rulediv"><font class="english_word">(3)</font>        直<img src=/cydic/dicword/00163_w01.jpg border=0 alt=* class=fontimg valign=center>：直的煙囪。<img src=/cydic/dicword/00163_w01.jpg border=0 alt=* class=fontimg valign=center>，音ㄊㄨˊ，煙囪。<img src=/cydic/dicword/00163_w01.jpg border=0 alt=* class=fontimg valign=center>，或作「突」。   </font></div>
<div class="Rulediv"><font class="english_word">(4)</font>       曲：動詞，使彎曲。</font></div>
<div class="Rulediv"><font class="english_word">(5)</font>       嘿然：不作聲。嘿，音ㄇㄛˋ，同「默」。</font></div>
<div class="Rulediv"><font class="english_word">(6)</font>        息：同「熄」，火勢熄滅。</font></div>
<div class="Rulediv"><font class="english_word">(7)</font>        燔髮灼爛：頭髮燒焦，皮膚烤灼傷潰。燔，音ㄈㄢˊ。     </font><font  size=4 ></div><br><font class="dianuan_mark2">〔參考資料〕</font><br></font>         漢．桓譚<font class="dianuan_mark"><font class="dianuan_mark">《新論．見徵》</font></font><br>淳于髡至鄰家，見其灶突之直而積薪在旁。謂曰：「此且有火災。」即教使更為曲突，而徙遠其薪。鄰家不聽，後災火果及積薪，而燔其屋。鄰里並救擊，及滅止而烹羊具酒，以勞謝救火者，曲突遠薪固不肯呼淳于髡飲飯。智者譏之云：「教人曲突遠薪，固無恩澤，燋頭爛額反為上客。」蓋傷其賤本而貴末也。夫豈獨突薪可以除害哉？</font><font  size=3><a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22FL00000003785%22.%26v%3D-1" target=_blank>另可參考：<font class="dianuan_mark">《漢書．卷六八．霍光金日磾傳．霍光》</font></a></font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
