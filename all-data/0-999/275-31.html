<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">中流砥柱</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《晏子春秋．內篇．諫下》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">公孫接、田開疆、古冶子事景公，以勇力搏虎聞。晏子過而趨，三子者不起。……晏子曰：「此皆力攻勍敵之人也，無長幼之禮。」因請公使人少餽之二桃。曰：「三子何不計功而食桃？」公孫接仰天而歎曰：「晏子，智人也。夫使公之計吾功者，不受桃，是無勇也。士眾而桃寡，何不計功而食桃矣。接一搏特猏，再搏乳虎，若接之功，可以食桃，而無與人同矣。」援桃而起。田開疆曰：「吾仗兵而卻三軍者再，若開疆之功，亦可以食桃，而無與人同矣。」援桃而起。</font>古冶子曰：「吾嘗從君濟<font size=-2 color="#999900"><font class="dianyuanfont"><b><i>2></i></b></font></font>于河，黿<font size=-2 color="#999900"><font class="dianyuanfont"><b><i>3></i></b></font></font>銜左驂<font size=-2 color="#999900"><font class="dianyuanfont"><b><i>4></i></b></font></font>，以入砥柱之中流。當是時也，冶少不能游，潛行，逆流百步，順流九里，得黿而殺之。左操驂尾，右挈<font size=-2 color="#999900"><font class="dianyuanfont"><b><i>5></i></b></font></font>黿頭，鶴躍而出。津人皆曰：『河伯也。』視之則大黿之首也。若冶之功，亦可以食桃，而無與同人矣。二子何不反桃！」<font  size=4 color="#808080">抽劍而起。公孫接、田開疆曰：「吾勇不子若，功不子逮，取桃不讓，是貪也。然而不死，無勇也。」皆反其桃，挈領而死。古冶子曰：「二子死之，冶獨生之，不仁；恥人以言，而夸其聲，不義；恨乎所行，不死，無勇。雖然，二子同桃而節，冶專桃而宜。」亦反其桃，挈領而死。使者復曰：「已死矣。」公殮之以服，葬之以士禮焉。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於北魏．酈道元<font class="dianuan_mark"><font class="dianuan_mark">《水經注．河水注》</font></font>。</font></div>
<div class="Rulediv"><font class="english_word">(2)</font> 濟：過河、渡河。</font></div>
<div class="Rulediv"><font class="english_word">(3)</font> 黿：音ㄩㄢˊ，動物名。似鱉而大，背甲近圓形，散生小疣，暗綠色，腹面白色，前肢外緣和蹼均呈白色，生活於河中。</font></div>
<div class="Rulediv"><font class="english_word">(4)</font> 驂：音ㄘㄢ，古代在車旁駕車的兩匹馬。</font></div>
<div class="Rulediv"><font class="english_word">(5)</font> 挈：音ㄑ｜ㄝˋ，提、舉。</font><font  size=4 ></div><br><font class="dianuan_mark2">〔參考資料〕</font><br></font> 北魏．酈道元<font class="dianuan_mark"><font class="dianuan_mark">《水經注．河水注》</font></font><br>砥柱，山名也。昔禹治洪水，山陵當水者，鑿之，故破山以通河。河水分流，包山而過。山見水中若柱然，故曰：「砥柱」也。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
