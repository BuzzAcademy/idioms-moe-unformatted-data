<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">為虎作倀</td></tr>
<tr><th class="ztd1"><b>典源&nbsp;</b></th><td class="ztd2"> ＃唐．裴鉶<font class="dianuan_mark">《傳奇》</font>（據<font class="dianuan_mark">《太平廣記．卷四三○．馬拯》</font>引）<font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">唐長慶中，有處士馬拯性沖淡，好尋山水，不擇險峭，盡能躋攀。一日居湘中，因之衡山祝融峰，詣伏虎師。……見一老僧眉毫雪色，朴野魁梧，甚喜拯來，使僕挈囊。僧曰：「假君僕使，近縣市少鹽酪。」拯許之。僕乃挈金下山去，僧亦不知去向。俄有一馬沼山人亦獨登此來，見拯，甚相慰悅，乃告拯曰：「適來道中，遇一虎食一人，不知誰氏之子？」說其服飾，乃拯僕夫也。拯大駭。沼又云：「遙見虎食人盡，乃脫皮，改服禪衣，為一老僧也。」拯甚怖懼。……及明，僧叩門曰：「郎君起來食粥。」二子方敢啟關。食粥畢，二子計之曰：「此僧且在，我等何由下山？」遂詐僧云：「井中有異。」使窺之。細窺次，二子推僧墮井，其僧即時化為虎，二子以巨石鎮之而斃矣。二子遂取銀皿下山。近昏黑，而遇一獵人，於道旁張<img src=/cydic/dicword/00034_w01.jpg border=0 alt=* class=fontimg valign=center>弓，樹上為棚而居，語二子曰：「無觸我機。」兼謂二子曰：「去山下猶遠，諸虎方暴，何不且上棚來？」二子悸怖，遂攀緣而上。</font>將欲人定<font size=-2 color="#999900"><font class="dianyuanfont"><b><i>2></i></b></font></font>，忽三五十人過，或僧、或道、或丈夫、或婦女，歌吟<font size=-2 color="#999900"><font class="dianyuanfont"><b><i>3></i></b></font></font>者、戲舞者，前至<img src=/cydic/dicword/00034_w01.jpg border=0 alt=* class=fontimg valign=center>弓<font size=-2 color="#999900"><font class="dianyuanfont"><b><i>4></i></b></font></font>所。眾怒曰：「朝<font size=-2 color="#999900"><font class="dianyuanfont"><b><i>5></i></b></font></font>來被二賊殺我禪和<font size=-2 color="#999900"><font class="dianyuanfont"><b><i>6></i></b></font></font>，方今追捕之，又敢有人張<font size=-2 color="#999900"><font class="dianyuanfont"><b><i>7></i></b></font></font>我將軍。」遂發其機<font size=-2 color="#999900"><font class="dianyuanfont"><b><i>8></i></b></font></font>而去。二子並聞其說，遂詰<font size=-2 color="#999900"><font class="dianyuanfont"><b><i>9></i></b></font></font>獵者。曰：「此是倀鬼<font size=-2 color="#999900"><font class="dianyuanfont"><b><i>10></i></b></font></font>，被虎所食之人也，為虎前呵道耳。」<font  size=4 color="#808080">二子因徵獵者之姓氏。……遂勸獵者重張其箭，獵者然之。張畢登棚，果有一虎哮吼而至，前足觸機，箭乃中其三班，貫心而踣。逡巡諸倀奔走卻回，伏其虎。……及明，二子分銀與獵者而歸耳。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於唐．佚名<font class="dianuan_mark"><font class="dianuan_mark">《原化記》</font></font>、唐．戴孚<font class="dianuan_mark"><font class="dianuan_mark">《廣異記》</font></font>。</font></div>
<div class="Rulediv"><font class="english_word">(2)</font> 人定：入夜，即黃昏之後時段。</font></div>
<div class="Rulediv"><font class="english_word">(3)</font> 歌吟：唱歌吟詩。</font></div>
<div class="Rulediv"><font class="english_word">(4)</font> <img src=/cydic/dicword/00034_w01.jpg border=0 alt=* class=fontimg valign=center>弓：一種弓弩名。</font></div>
<div class="Rulediv"><font class="english_word">(5)</font> 朝：音ㄓㄠ，早晨。</font></div>
<div class="Rulediv"><font class="english_word">(6)</font> 禪和：出家人。</font></div>
<div class="Rulediv"><font class="english_word">(7)</font> 張：張弓而射。</font></div>
<div class="Rulediv"><font class="english_word">(8)</font> 發其機：觸動機關。</font></div>
<div class="Rulediv"><font class="english_word">(9)</font> 詰：音ㄐ｜ㄝˊ，詢問。</font></div>
<div class="Rulediv">(10) 倀鬼：音ㄔㄤ，傳說中被虎吃掉後又供虎使喚的鬼。</font><font  size=4 ></div><br><font class="dianuan_mark2">〔參考資料〕</font><br></font> ■唐．佚名<font class="dianuan_mark"><font class="dianuan_mark">《原化記》</font></font>（據<font class="dianuan_mark">《太平廣記．卷四三三．潯陽獵人》</font>引）<br>潯陽有一獵人常取虎為業。於徑施弩弓焉，每日視之，見虎跡而箭已發，未曾得虎。舊說云：「人為虎所食，即作倀鬼之事。」即于其側樹下密伺。二更後，見一小鬼青衣，髡髮齊眉，蹩躠而來弓所，撥箭發而去。後食頃，有一虎來履弓而過，既知之，更攜一隻箭而去，復如前狀。此人速下樹，再架箭，而登樹覘之。少頃虎至，履弓箭發，其虎貫脅而死。其倀鬼良久卻回，見虎死，遂鼓舞而去也。■唐．戴孚<font class="dianuan_mark"><font class="dianuan_mark">《廣異記》</font></font>（據<font class="dianuan_mark">《太平廣記．卷四二八．宣州兒》</font>引）<br>天寶末，宣州有小兒，其居近山。每至夜，恆見一鬼引虎逐己，如是已十數度。小兒謂父母云：「鬼引虎來則必死。世人云：『為虎所食，其鬼為倀。』我死，為倀必矣，若虎使我，則引來村中。村中宜設阱於要路以待，虎可得也。」後數日，果死於虎。久之，見夢於父云：「身已為倀，明日引虎來，宜於西偏速修一阱。」父乃與村人作阱。阱成之日，果得虎。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
