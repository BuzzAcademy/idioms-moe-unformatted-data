<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">葉公好龍</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《莊子》</font>逸文（據<font class="dianuan_mark">《太平御覽．卷三八九．人事部三○．嗜好》</font>引）<font size=-2 color="#999900"><font class="dianyuanfont"><b><i>1></i></b></font></font><br>子張<font size=-2 color="#999900"><font class="dianyuanfont"><b><i>2></i></b></font></font>見魯哀公<font size=-2 color="#999900"><font class="dianyuanfont"><b><i>3></i></b></font></font>，哀公不禮。曰：「臣聞君好士，不遠千里以見公。今見公之好士也，有似葉公子高之好龍。葉公好龍，室中彫文盡以為龍。於是天龍聞而下之，窺頭於牖<font size=-2 color="#999900"><font class="dianyuanfont"><b><i>4></i></b></font></font>，拖尾於堂。葉公見之，弃而還走，失其魂魄，五神無主。是葉公非好龍也，夫似龍而非龍也；今君非好士也，好夫似士而非好士也。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於漢．劉向<font class="dianuan_mark"><font class="dianuan_mark">《新序．卷五．雜事》</font></font>。</font></div>
<div class="Rulediv"><font class="english_word">(2)</font> 子張：西元前<font class="english_word">５</font><font class="english_word">０</font><font class="english_word">３</font><font class="english_word">∼</font>？，姓顓孫，名師，字子張。春秋陳國人，孔子弟子。其資質寬沖，博接從容，然不務立於仁義之行，故孔子弟子友之而弗敬。</font></div>
<div class="Rulediv"><font class="english_word">(3)</font> 魯哀公：？<font class="english_word">∼</font>西元前<font class="english_word">４</font><font class="english_word">６</font><font class="english_word">７</font>，春秋魯國國君。名蔣，一作將。哀公時患三桓勢大，欲借諸侯之力抑之，反為三桓所攻，奔於衛，後為國人迎歸。在位二十七年。</font></div>
<div class="Rulediv"><font class="english_word">(4)</font> 牖：窗戶。</font><font  size=4 ></div><br><font class="dianuan_mark2">〔參考資料〕</font><br></font> 漢．劉向<font class="dianuan_mark"><font class="dianuan_mark">《新序．卷五．雜事》</font></font><br>子張見魯哀公，七日而哀公不禮。託僕夫而去，曰：「臣聞君好士，故不遠千里之外，犯霜露，冒塵垢，百舍重趼，不敢休息，以見君。七日而君不禮，君之好士也，有似葉公子高之好龍也。葉公子高好龍，鉤以寫龍，鑿以寫龍，屋室雕文以寫龍，於是天龍聞而下之，窺頭於牖，拖尾於堂，葉公見之，弃而還走，失其魂魄，五色無主。是葉公非好龍也，好夫似龍而非龍者也。今臣聞君好士，故不遠千里之外，以見君，七日不禮，君非好士也，好夫似士而非士者也。……」</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
