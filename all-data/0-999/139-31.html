<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">過河拆橋</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《元史．卷一四二．徹里帖木兒列傳》</font><br><font  size=4 color="#808080">至元元年，（徹里帖木兒）拜中書平章政事。首議罷科舉，又欲損太廟四祭為一祭。監察御史呂思誠等列其罪狀劾之，帝不允，詔徹里帖木兒仍出署事。時罷科舉詔已書而未用寶，參政許有壬入爭之。太師伯顏怒曰：「汝風臺臣言徹里帖木兒邪？」有壬曰：「太師以徹里帖木兒宣力之故，擢置中書。御史三十人不畏太師而聽有壬，豈有壬權重於太師耶？」伯顏意解。……伯顏心然其言，然其議已定不可中輟，乃為溫言慰解之，且（為）<font class="dianuan_mark">〔謂〕</font>有壬為能言。有壬聞之曰：「能言何益於事。」徹里帖木兒時在座，曰：「參政坐，無多言也。」有壬曰：「太師謂我風人劾平章，可共坐邪？」徹里帖木兒笑曰：「吾固未嘗信此語也。」有壬曰：「宜平章之不信也，設有壬果風人言平章，則言之必中矣，豈止如此而已。」眾皆笑而罷。翌日，崇天門宣詔，特令有壬為班首以折辱之。有壬懼及禍，勉從之。</font>治書侍御史普化<font size=-2 color="#999900"><font class="dianyuanfont"><b><i>1></i></b></font></font>誚<font size=-2 color="#999900"><font class="dianyuanfont"><b><i>2></i></b></font></font>有壬<font size=-2 color="#999900"><font class="dianyuanfont"><b><i>3></i></b></font></font>曰：「參政可謂過河拆橋者矣。」有壬以為大恥，遂移疾不出。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 普化：元朝治書侍御史，生卒年不詳。</font></div>
<div class="Rulediv"><font class="english_word">(2)</font> 誚：音ㄑ｜ㄠˋ，責備、責怪。</font></div>
<div class="Rulediv"><font class="english_word">(3)</font> 有壬：即許有壬。元朝人，生卒年不詳。官至參政。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
