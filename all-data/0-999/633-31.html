<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">有志竟成</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《後漢書．卷一九．耿弇列傳》</font><br><font  size=4 color="#808080">弇明旦復勒兵出。是時帝在魯，聞弇為步所攻，自往救之，未至。陳俊謂弇曰：「劇虜兵盛，可且閉營休士，以須上來。」弇曰：「乘輿且到，臣子當擊牛釃酒以待百官，反欲以賊虜遺君父邪？」乃出兵大戰，自旦及昏，復大破之，殺傷無數，城中溝<img src=/cydic/dicword/00635_w01.jpg border=0 alt=* class=fontimg valign=center>皆滿。弇知步困將退，豫置左右翼為伏以待之。人定時，步果引去，伏兵起縱擊，追至鉅昧水上，八九十里僵尸相屬，收得輜重二千餘兩。步還劇，兄弟各分兵散去。後數日，車駕至臨淄自勞軍，群臣大會。帝謂弇曰：「昔韓信破歷下以開基，今將軍攻祝阿以發跡，此皆齊之西界，功足相方。而韓信襲擊已降，將軍獨拔勍敵，其功乃難於信也。又田橫亨酈生，及田橫降，高帝詔衛尉不聽為仇。張步前亦殺伏隆，若步來歸命，吾當詔大司徒釋其怨，又事尤相類也。</font>將軍前在南陽<font size=-2 color="#999900"><font class="dianyuanfont"><b><i>1></i></b></font></font>建此大策，常以為落落難合<font size=-2 color="#999900"><font class="dianyuanfont"><b><i>2></i></b></font></font>，有志者事竟成也！」<font  size=4 color="#808080">弇因復追步，步奔平壽，乃肉袒負斧鑕於軍門。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 南陽：漢朝地名，地約在今河南獲嘉縣北。</font></div>
<div class="Rulediv"><font class="english_word">(2)</font> 落落難合：形容見解特出孤立，難以相謀。見「落落難合」條。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
