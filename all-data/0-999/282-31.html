<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">熟能生巧</td></tr>
<tr><th class="ztd1"><b>典源&nbsp;</b></th><td class="ztd2"> ※＃宋．歐陽修<font class="dianuan_mark">《歸田錄．卷一》</font><font size=-2 color="#999900"><font class="dianyuanfont"><b><i>1></i></b></font></font><br>陳康肅公<font size=-2 color="#999900"><font class="dianyuanfont"><b><i>2></i></b></font></font>善射，當世無雙，公亦以此自矜<font size=-2 color="#999900"><font class="dianyuanfont"><b><i>3></i></b></font></font>。嘗射於家圃，有賣油翁釋擔而立，睨<font size=-2 color="#999900"><font class="dianyuanfont"><b><i>4></i></b></font></font>之久而不去。見其發矢十中八、九，但微頷<font size=-2 color="#999900"><font class="dianyuanfont"><b><i>5></i></b></font></font>之。康肅問曰：「汝亦知射乎？吾射不亦精乎？」翁曰：「無他，但手熟爾。」康肅忿然<font size=-2 color="#999900"><font class="dianyuanfont"><b><i>6></i></b></font></font>曰：「爾安敢輕吾射！」翁曰：「以我酌油知之。」乃取一葫蘆置於地，以錢覆其口，徐以杓酌油瀝之，自錢孔入而錢不濕，因曰：「我亦無他，惟手熟爾。」康肅笑而遣之。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《朱子語類．卷一○四．朱子．自論為學工夫》</font></font>、<font class="dianuan_mark"><font class="dianuan_mark">《宗鏡錄．卷四五》</font></font>。</font></div>
<div class="Rulediv"><font class="english_word">(2)</font> 陳康肅公：陳堯咨，字嘉謨，生卒年不詳，宋閬州閬中人。以氣節自任，工隸書，善射。卒謚康肅。咨，音ㄗ。</font></div>
<div class="Rulediv"><font class="english_word">(3)</font> 矜：誇耀。</font></div>
<div class="Rulediv"><font class="english_word">(4)</font> 睨：音ㄋ｜ˋ，斜視。</font></div>
<div class="Rulediv"><font class="english_word">(5)</font> 頷：音ㄏㄢˋ，點頭，表示招呼、應允或嘉許的意思。</font></div>
<div class="Rulediv"><font class="english_word">(6)</font> 忿然：憤怒的樣子。忿，音ㄈㄣˋ。</font><font  size=4 ></div><br><font class="dianuan_mark2">〔參考資料〕</font><br></font> ■<font class="dianuan_mark"><font class="dianuan_mark">《朱子語類．卷一○四．朱子．自論為學工夫》</font></font><br>器之問：「嘗讀<font class="dianuan_mark">《孟子》</font>『求放心』章，今每覺心中有三病：籠統不專一，看義理每覺有一重似簾幙遮蔽，又多有苦心不舒快之意。」曰：「若論求此心放失，有千般萬樣病，何止於三？然亦別無道理醫治，只在專一。果能專一，則靜；靜則明；明則自無遮蔽；既無遮蔽，須自有舒泰寬展處。這也未曾如此，且收斂此心專一，漸漸自會熟，熟了自有此意。看來百事只在熟。且如百工技藝，也只要熟，熟則精，精則巧。」■<font class="dianuan_mark"><font class="dianuan_mark">《宗鏡錄．卷四五》</font></font><br>佛云：「文殊，汝入不思議三昧耶？」文殊師利云：「不也，世尊。我即不思議，不見有心能思議者。云何而言入不思議三昧？我初發心，欲入是定，如今思惟，實無心相而入三昧。如人學射，久習則巧，後雖無心，以久習故，箭發皆中。我亦如是。初學不思議三昧，繫心一緣，若久習成就，則更無心想，□與定俱。」</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
