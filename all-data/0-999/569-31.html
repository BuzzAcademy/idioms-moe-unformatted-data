<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">人定勝天</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《逸周書．卷三．文傳解》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080"><font class="dianuan_mark">《開望》</font>曰：「土廣無守可襲伐；土狹無食可圍竭。二禍之來不稱之災。天有四殃，水、旱、饑、荒，其至無時，非務積聚，何以備之？」<font class="dianuan_mark">《夏箴》</font>曰：「小人無兼年之食，遇天饑，妻子非其有也；大夫無兼年之食，遇天饑，臣妾輿馬非其有也。」戒之哉！弗思弗行，至無日矣。不明開塞禁舍者，其如天下何？人各修其學而尊其名，聖人制之，故諸橫生盡以養從（生），從生盡以養一丈夫。無殺夭胎，無伐不成材，無墯四時，如此者十年。有十年之積者王，有五年之積者霸，無一年之積者亡。生十殺一者，物十重；生一殺十者，物頓空。十重者王，頓空者亡。</font>兵強勝人，人強勝天，能制其有者，則能制人之有；不能制其有者，則人制之。<font  size=4 color="#808080">令行禁止，王始也。出一曰「神明」，出二曰「分光」，出三曰「無適異」，出四曰「無適與」，「無適與」者亡。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於宋．劉過〈襄陽歌〉。</font><font  size=4 ></div><br><font class="dianuan_mark2">〔參考資料〕</font><br></font> 宋．劉過〈襄陽歌〉（據<font class="dianuan_mark">《龍洲集．卷一》</font>引）<br>十年著腳走四方，胡不歸來兮襄陽。襄陽真是用武國，上下吳蜀天中央。銅鞮坊裡弓作市，八邑田熟麥當糧。一條路入秦隴去，落日彷彿見太行。土風沉渾士奇傑，烏烏酒後歌聲發。歌曰：「人定兮勝天，半壁久無胡日月。買劍傾家貲，市馬托生死。科舉非不好，行都兮萬里。」人言邊人盡麤材，臥龍高臥不肯來。杜甫詩成米芾寫，二三子亦英雄哉！</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
