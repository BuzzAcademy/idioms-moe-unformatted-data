<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">樂極生悲</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《淮南子．道應》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">孔子觀桓公之廟，有器焉，謂之宥卮。孔子曰：「善哉！予得見此器。」顧曰：「弟子取水。」水至，灌之其中則正，其盈則覆。孔子造然革容曰：「善哉！持盈者乎！」子貢在側曰：「請問持盈。」曰：「益而損之。」曰：「何謂益而損之？」曰：「</font>夫物盛而衰，樂極則悲，日中而移，月盈而虧<font size=-2 color="#999900"><font class="dianyuanfont"><b><i>2></i></b></font></font>。<font  size=4 color="#808080">是故聰明睿智，守之以愚；多聞博辯，守之以陋；代力毅勇，守之以畏；富貴廣大，守之以儉；德施天下，守之以讓。此五者，先王所以守天下而弗失也。反此五者，未嘗不危也。」故老子曰：「服此道者，不欲盈。夫唯不盈，故能弊而不新成。」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《史記．卷一二六．滑稽列傳．淳于髡》</font></font>。</font></div>
<div class="Rulediv"><font class="english_word">(2)</font> 虧：缺損、不圓滿。</font><font  size=4 ></div><br><font class="dianuan_mark2">〔參考資料〕</font><br></font> <font class="dianuan_mark"><font class="dianuan_mark">《史記．卷一二六．滑稽列傳．淳于髡》</font></font><br>淳于髡者，齊之贅婿也。長不滿七尺，滑稽多辯，數使諸侯，未嘗屈辱。……威王八年，楚大發兵加齊。齊王使淳于髡之趙請救兵，……髡辭而行，至趙。趙王與之精兵十萬，革車千乘。楚聞之，夜引兵而去。威王大說，置酒後宮，召髡賜之酒。問曰：「先生能飲幾何而醉？」對曰：「臣飲一斗亦醉，一石亦醉。」威王曰：「先生飲一斗而醉，惡能飲一石哉！其說可得聞乎？」髡曰：「賜酒大王之前，執法在傍，御史在後，髡恐懼俯伏而飲，不過一斗徑醉矣。若親有嚴客，髡帣韝鞠<img src=/cydic/dicword/b04902-001.jpg border=0 alt=* class=fontimg valign=center><font  size=4 color="#ff0000"></font>，侍酒於前，時賜餘瀝，奉觴上壽，數起，飲不過二斗徑醉矣。若朋友交遊，久不相見，卒然相睹，歡然道故，私情相語，飲可五六斗徑醉矣。若乃州閭之會，男女雜坐，行酒稽留，六博投壺，相引為曹，握手無罰，目眙不禁，前有墮珥，後有遺簪，髡竊樂此，飲可八斗而醉二參。日暮酒闌，合尊促坐，男女同席，履舄交錯，杯盤狼藉，堂上燭滅，主人留髡而送客，羅襦襟解，微聞薌澤，當此之時，髡心最歡，能飲一石。故曰「酒極則亂，樂極則悲」。萬事盡然，言不可極，極之而衰。」以諷諫焉。齊王曰：「善。」乃罷長夜之飲，以髡為諸侯主客。宗室置酒，髡嘗在側。</font><font  size=3>另可參考：<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22FL00000005742%22.%26v%3D-1" target=_blank><font class="dianuan_mark">《文子．九守．守弱》</font></a></font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
