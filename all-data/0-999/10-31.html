<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">竭澤而漁</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《呂氏春秋．孝行覽．義賞》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">昔晉文公將與楚人戰於城濮，召咎犯而問曰：「楚眾我寡，奈何而可？」咎犯對曰：「臣聞繁禮之君不足於文，繁戰之君不足於詐。君亦詐之而已。」文公以咎犯言告雍季。</font>雍季<font size=-2 color="#999900"><font class="dianyuanfont"><b><i>2></i></b></font></font>曰：「竭澤而漁，豈不獲得？而明年無魚。焚藪而田<font size=-2 color="#999900"><font class="dianyuanfont"><b><i>3></i></b></font></font>，豈不獲得？而明年無獸。詐偽之道，雖今偷可，後將無復<font size=-2 color="#999900"><font class="dianyuanfont"><b><i>4></i></b></font></font>，非長術也。」文公用咎犯之言，而敗楚人於城濮。<font  size=4 color="#808080">反而為賞，雍季在上。左右諫曰：「城濮之功，咎犯之謀也。君用其言，而賞後其身，或者不可乎？」文公曰：「雍季之言，百世之利也；咎犯之言，一時之務也。焉有以一時之務先百世之利者乎？」</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《淮南子．本經》</font></font>。</font></div>
<div class="Rulediv"><font class="english_word">(2)</font> 雍季：春秋時晉國大夫，生卒年不詳。</font></div>
<div class="Rulediv"><font class="english_word">(3)</font> 焚藪而田：燒光草木而打獵。藪，音ㄙㄡˇ，密生雜草的沼澤。田，打獵。</font></div>
<div class="Rulediv"><font class="english_word">(4)</font> 無復：不復可行。</font><font  size=4 ></div><br><font class="dianuan_mark2">〔參考資料〕</font><br></font> <font class="dianuan_mark"><font class="dianuan_mark">《淮南子．本經》</font></font><br>逮至衰世，鐫山石，鍥金玉，擿蚌蜃，消銅鐵，而萬物不滋。刳胎殺夭，麒麟不游。覆巢毀卵，鳳凰不翔。鑽燧取火，構木為臺，焚林而田，竭澤而漁。人械不足，畜藏有餘，而萬物不繁兆，萌牙卵胎而不成者，處之太半矣。</font><font  size=3>另可參考：<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22FL00000002798%22.%26v%3D-1" target=_blank><font class="dianuan_mark">《文子．上禮》</font></a></font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
