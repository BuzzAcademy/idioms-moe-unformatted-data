<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">揚湯止沸</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《呂氏春秋．季春紀．盡數》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">今世上卜筮禱祠，故疾病愈來，譬之若射者，射而不中，反修于招，何益於中？</font>夫以湯<font size=-2 color="#999900"><font class="dianyuanfont"><b><i>2></i></b></font></font>止沸，沸愈不止，去其火則止矣。<font  size=4 color="#808080">故巫醫毒藥，逐除治之，故古之人賤之也，為其末也。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《文子．上禮》</font></font>、<font class="dianuan_mark"><font class="dianuan_mark">《淮南子．原道》</font></font>、<font class="dianuan_mark"><font class="dianuan_mark">《淮南子．精神》</font></font>、<font class="dianuan_mark"><font class="dianuan_mark">《三國志．卷二一．魏書．王衛二劉傅傳．劉廙》</font></font>。</font></div>
<div class="Rulediv"><font class="english_word">(2)</font> 湯：熱水、開水。</font><font  size=4 ></div><br><font class="dianuan_mark2">〔參考資料〕</font><br></font> ■<font class="dianuan_mark"><font class="dianuan_mark">《文子．上禮》</font></font><br>夫人之所以亡社稷，身死人手，為天下笑者，未嘗非欲也。知冬日之扇，夏日之裘，无用於己，萬物變為塵垢矣。故揚沸止沸，沸乃益甚，知其本者，去火而已。<br>■<font class="dianuan_mark"><font class="dianuan_mark">《淮南子．原道》</font></font><br>是故革堅則兵利，城成則衝生，若以湯沃沸，亂乃逾甚。<br>■<font class="dianuan_mark"><font class="dianuan_mark">《淮南子．精神》</font></font><br>知冬日之箑，夏日之裘，無用於己，則萬物之變為塵埃矣。故以湯止沸，沸乃不止，誠知其本，則去火而已矣。<br>■<font class="dianuan_mark"><font class="dianuan_mark">《三國志．卷二一．魏書．王衛二劉傅傳．劉廙》</font></font><br>魏諷反，廙弟偉為諷所引，當相坐誅。太祖令曰：「叔向不坐弟虎，古之制也。」特原不問，徙署丞相倉曹屬。廙上疏謝曰：「臣罪應傾宗，禍應覆族。遭乾坤之靈，值時來之運，揚湯止沸，使不燋爛；起煙於寒灰之上，生華於已枯之木。物不答施於天地，子不謝生於父母，可以死效，難用筆陳。」廙著書數十篇，及與丁儀共論刑禮，皆傳於世。文帝即王位，為侍中，賜爵關內侯。黃初二年卒。無子。帝以弟子阜嗣。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
