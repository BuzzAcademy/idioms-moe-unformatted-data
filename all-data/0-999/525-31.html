<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">心腹之患</td></tr>
<tr><th class="ztd1"><b>典源&nbsp;</b></th><td class="ztd2"> ◎<font class="english_word">１</font><font class="dianuan_mark">《左傳．哀公十一年》</font><br>吳<font size=-2 color="#999900"><font class="dianyuanfont"><b><i>1></i></b></font></font>將伐齊，越子率其眾以朝<font size=-2 color="#999900"><font class="dianyuanfont"><b><i>2></i></b></font></font>焉，王及列士皆有饋賂<font size=-2 color="#999900"><font class="dianyuanfont"><b><i>3></i></b></font></font>。吳人皆喜，唯子胥懼，曰：「是豢<font size=-2 color="#999900"><font class="dianyuanfont"><b><i>4></i></b></font></font>吳也夫！」諫曰：「越<font size=-2 color="#999900"><font class="dianyuanfont"><b><i>5></i></b></font></font>在我，心腹之疾也，壤地同，而有欲<font size=-2 color="#999900"><font class="dianyuanfont"><b><i>6></i></b></font></font>於我。夫其柔服，求濟其欲也，不如早從事焉。得志於齊，猶獲石田<font size=-2 color="#999900"><font class="dianyuanfont"><b><i>7></i></b></font></font>也，無所用之。越不為沼<font size=-2 color="#999900"><font class="dianyuanfont"><b><i>8></i></b></font></font>，吳其泯<font size=-2 color="#999900"><font class="dianyuanfont"><b><i>9></i></b></font></font>矣！」</font> <br><font class="dianuan_mark2"><font class="dianuan_mark2">〔注解〕</font></font><br></font>
<div class="Rulediv"><font class="english_word">(1)</font> 吳：春秋時吳國。周代太王長子泰伯受封於吳地，在今江蘇省吳錫縣。傳至夫差，為越王句踐所滅。</font></div>
<div class="Rulediv"><font class="english_word">(2)</font> 朝：古代見人皆稱「朝」。多用於卑見尊、下見上。如臣下進見君長、晚輩問候長輩。諸侯相拜見亦稱為「朝」。</font></div>
<div class="Rulediv"><font class="english_word">(3)</font> 饋賂：音ㄎㄨㄟˋ　ㄌㄨˋ，贈送財物。</font></div>
<div class="Rulediv"><font class="english_word">(4)</font> 豢：音ㄏㄨㄢˋ，以利益引誘、收買他人。</font></div>
<div class="Rulediv"><font class="english_word">(5)</font> 越：春秋時越國。春秋時諸侯國，姒姓。建都於會稽。曾占有今江蘇、浙江及山東的一部分，後滅於楚。</font></div>
<div class="Rulediv"><font class="english_word">(6)</font> 欲：期望、希求。</font></div>
<div class="Rulediv"><font class="english_word">(7)</font> 石田：不能耕種的田。比喻毫無用處的物品。</font></div>
<div class="Rulediv"><font class="english_word">(8)</font> 為沼：變成池沼，表示亡國。</font></div>
<div class="Rulediv"><font class="english_word">(9)</font> 泯：音ㄇ｜ㄣˇ，消滅、滅亡。</font> </div><br><div>◎<font class="english_word">２</font><font class="dianuan_mark">《左傳．哀公六年》</font><br>是歲也，有雲如眾赤烏，夾日以飛三日。楚子使問諸周大史，周大史曰：「其當王身乎！若禜<font size=-2 color="#999900"><font class="dianyuanfont"><b><i>1></i></b></font></font>之，可移於令尹、司馬。」王曰：「除腹心之疾，而寘諸股肱，何益？不穀不有大過，天其夭諸？有罪受罰，又焉移之？」遂弗禜。</font> <br><font class="dianuan_mark2"><font class="dianuan_mark2">〔注解〕</font></font><br></font>
<div class="Rulediv"><font class="english_word">(1)</font> 禜：音ㄩㄥˋ，古代一種祭拜日月、星辰、山川、風雨等的祭祀，以求消災。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
