<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">一知半解</td></tr>
<tr><th class="ztd1"><b>典源&nbsp;</b></th><td class="ztd2"> ※＃宋．張栻〈寄周子充尚書〉（據<font class="dianuan_mark">《張南軒先生文集．卷一．書》</font>引）<font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">蓋致知力行，此兩者工夫互相發也。尋常與朋友講論，愚意欲其據所知者而行之。行而思之，庶幾所踐之實，而思慮之開明，不然。貪高慕遠，莫能有之，果何為哉？然有所謂知之至者，則其行自不能已，然須致知力行工夫既到，而後及此，如顏子是也。彼所謂欲罷不能者，知之至而自不能以已也。</font>若學者以想象臆度<font size=-2 color="#999900"><font class="dianyuanfont"><b><i>2></i></b></font></font>，或一知半解為知道，而日知之則無不能行，是妄而已。<font  size=4 color="#808080">曾皙詠歸之語，亦可謂見道體矣。而孟子猶以其行不掩為狂，而況下此者哉！</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於宋．嚴羽<font class="dianuan_mark"><font class="dianuan_mark">《滄浪詩話．詩辯》</font></font>。</font></div>
<div class="Rulediv"><font class="english_word">(2)</font> 臆度：音｜ˋ　ㄉㄨㄛˋ ，主觀的揣測。</font><font  size=4 ></div><br><font class="dianuan_mark2">〔參考資料〕</font><br></font> 宋．嚴羽<font class="dianuan_mark"><font class="dianuan_mark">《滄浪詩話．詩辯》</font></font><br>論詩如論禪，漢魏晉與盛唐之詩，則第一義也。大歷以還之詩，則小乘禪也，已落第二義矣。晚唐之詩，則聲聞辟支果也。學漢魏晉與盛唐詩者，臨濟下也；學大歷以還之詩者，曹洞下也。大抵禪道惟在妙悟，詩道亦在妙悟。且孟襄陽學力，下韓退之遠甚，而其詩獨出退之之上者，一味妙悟而已。惟悟，乃為當行，乃為本色。然悟有淺深，有分限，有透徹之悟，有但得一知半解之悟。漢魏尚矣，不假悟也。謝靈運至盛唐諸公，透徹之悟也。他雖有悟者，皆非第一義也。我評之非僭也，辯之非妄也。天下有可廢之人，無可廢之言，詩道如是也。若以為不然，則是見詩之不廣，參詩之不熟耳。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
