<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">月下老人</td></tr>
<tr><th class="ztd1"><b>典源&nbsp;</b></th><td class="ztd2"> 唐．李復言<font class="dianuan_mark">《定婚店》</font>（據<font class="dianuan_mark">《唐人小說》</font>引）<br>杜陵韋固，少孤<font size=-2 color="#999900"><font class="dianyuanfont"><b><i>1></i></b></font></font>，思早娶婦，多歧求婚，必無成而罷。元和<font size=-2 color="#999900"><font class="dianyuanfont"><b><i>2></i></b></font></font>二年，將遊清河，旅次<font size=-2 color="#999900"><font class="dianyuanfont"><b><i>3></i></b></font></font>宋城南店。客有以前清河司馬潘昉女見議者，來日先明，期於店西龍興寺門。固以求之意切，旦往焉。斜月尚明，有老人倚布囊，坐於階上，向月撿書<font size=-2 color="#999900"><font class="dianyuanfont"><b><i>4></i></b></font></font>。<font  size=4 color="#808080">固步覘之，不識其字。既非蟲篆八分科斗之勢，又非梵書。因問曰：「老父所尋者何書？固少小苦學，世間之字，自謂無不識者，西國梵字，亦能讀之；唯此書目所未覿，如何？」老人笑曰：「此非世間書，君因何得見？」固曰：「非世間書則何也？」曰：「幽冥之書。」固曰：「幽冥之人，何以到此？」曰：「君行自早，非某不當來也。凡幽吏皆掌人生之事，掌人可不行冥中乎？今道途之行，人鬼各半，自不辨爾。」固曰：「然則君又何掌？」曰：「天下之婚牘耳。」固喜曰：「固少孤，常願早娶，以廣胤嗣。爾來十年，多方求之，竟不遂意。今者人有期此，與議潘司馬女，可以成乎？」曰：「未也。命苟未合，雖降衣纓而求屠博，尚不可得，況郡佐乎？君之婦，適三歲矣。年十七，當入君門。」</font>因問「囊中何物？」曰：「赤繩子耳。以繫夫妻之足。及其生，則潛用<font size=-2 color="#999900"><font class="dianyuanfont"><b><i>5></i></b></font></font>相繫，雖讎敵之家，貴賤懸隔，天涯從宦，吳楚異鄉。此繩一繫，終不可逭<font size=-2 color="#999900"><font class="dianyuanfont"><b><i>6></i></b></font></font>，君之腳，已繫於彼矣。他求何益？」曰：「固妻安在？其家何為？」曰：「此店北，賣菜陳婆女耳。」固曰：「可見乎？」曰：「陳嘗抱來，鬻<font size=-2 color="#999900"><font class="dianyuanfont"><b><i>7></i></b></font></font>菜於市，能隨我行，當即示君。」及明，所期不至。老人卷書揭囊而行。固逐之，入菜市，有眇嫗<font size=-2 color="#999900"><font class="dianyuanfont"><b><i>8></i></b></font></font>，抱三歲女來，弊陋亦甚。老人指曰：「此君之妻也。」固怒曰：「煞<font size=-2 color="#999900"><font class="dianyuanfont"><b><i>9></i></b></font></font>之可乎？」老人曰：「此人命當食天祿，因子而食邑，庸可煞乎？」老人遂隱。<font  size=4 color="#808080">固罵曰：「老鬼妖妄如此。吾士大夫之家，娶婦必敵，苟不能娶，即聲伎之美者，或援立之，奈何婚眇嫗之陋女？」磨一小刀子，付其奴曰：「汝素幹事，能為我煞彼女，賜汝萬錢。」奴曰：「諾。」明日，袖刀入菜行中，於眾中刺之，而走。一市紛擾。固與奴奔走，獲免。問奴曰：「所刺中否？」曰：「初刺其心，不幸才中眉間。」爾後固屢求婚，終無所遂。又十四年，以父蔭參相州軍。刺史王泰俾攝司戶掾，專鞫詞獄，以為能，因妻以其女。可年十六七，容色華麗。固稱愜之極。然其眉間，常帖一花子，雖沐浴閒處，未嘗暫去。歲餘，固訝之，忽憶昔日奴刀中眉間之說，因逼問之。</font>妻潸然<font size=-2 color="#999900"><font class="dianyuanfont"><b><i>10></i></b></font></font>曰：「妾郡守之猶子<font size=-2 color="#999900"><font class="dianyuanfont"><b><i>11></i></b></font></font>也，非其女也。疇昔父曾宰宋城，終其官。時妾在襁褓<font size=-2 color="#999900"><font class="dianyuanfont"><b><i>12></i></b></font></font>，母兄次沒<font size=-2 color="#999900"><font class="dianyuanfont"><b><i>13></i></b></font></font>。唯一<img src=/cydic/dicword/a03488-001.jpg border=0 alt=* class=fontimg valign=center>在宋城南，與乳母陳氏居。去店近，鬻蔬以給朝夕。陳氏憐小，不忍暫棄。三歲時，抱行市中，為狂賊所刺。刀痕尚在，故以花子<font size=-2 color="#999900"><font class="dianyuanfont"><b><i>14></i></b></font></font>覆之。七八年前，叔從事盧龍，遂得在左右。仁念以為女嫁君耳。」固曰：「陳氏眇乎？」曰：「然。何以知之？」固曰：「所刺者固也。」乃曰：「奇也！命也！」因盡言之，相欽愈極。<font  size=4 color="#808080">後生男鯤，為鴈門太守，封太原郡太夫人。乃知陰騭之定，不可變也。宋城宰聞之，題其店曰：「定婚店。」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 孤：幼年喪父或無父母。</font></div>
<div class="Rulediv"><font class="english_word">(2)</font> 元和：唐憲宗的年號（西元<font class="english_word">８</font><font class="english_word">０</font><font class="english_word">６</font><font class="english_word">∼</font><font class="english_word">８</font><font class="english_word">２</font><font class="english_word">０</font>）。</font></div>
<div class="Rulediv"><font class="english_word">(3)</font> 次：外出居住的地方、處所。</font></div>
<div class="Rulediv"><font class="english_word">(4)</font> 撿書：翻檢查看書籍。</font></div>
<div class="Rulediv"><font class="english_word">(5)</font> 潛用：隱藏的、暗中的。</font></div>
<div class="Rulediv"><font class="english_word">(6)</font> 逭：音ㄏㄨㄢˋ，逃避。</font></div>
<div class="Rulediv"><font class="english_word">(7)</font> 鬻：音ㄩˋ，賣。</font></div>
<div class="Rulediv"><font class="english_word">(8)</font> 眇嫗：音ㄇ｜ㄠˇ　ㄩˋ，瞎了一隻眼的婦人。</font></div>
<div class="Rulediv"><font class="english_word">(9)</font> 煞：音ㄕㄚ，殺死。同「殺」。</font></div>
<div class="Rulediv">(10) 潸然：淚流不止的樣子。潸，音ㄕㄢ。</font></div>
<div class="Rulediv">(11) 猶子：姪女。</font></div>
<div class="Rulediv">(12) 襁褓：包裹背負嬰兒的布被和帶子。後借指嬰兒時期。</font></div>
<div class="Rulediv">(13) 次沒：依次死亡。</font></div>
<div class="Rulediv">(14) 花子：古時婦女畫或貼在面頰上的裝飾。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
