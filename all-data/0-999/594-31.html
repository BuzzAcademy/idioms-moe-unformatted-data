<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">飛揚跋扈</td></tr>
<tr><th class="ztd1"><b>典源&nbsp;</b></th><td class="ztd2"> ＃<font class="dianuan_mark">《北齊書．卷二．神武帝紀下》</font><br><font  size=4 color="#808080">侯景素輕世子，嘗謂司馬子如曰：「王在，吾不敢有異，王無，吾不能與鮮卑小兒共事。」子如掩其口。至是，世子為神武書召景。景先與神武約，得書，書背微點，乃來。書至，無點，景不至，又聞神武疾，遂擁兵自固。神武謂世子曰：「我雖疾，爾面更有餘憂色，何也？」世子未對。又問曰：「豈非憂侯景叛耶？」曰：「然。」神武曰：「</font>景<font size=-2 color="#999900"><font class="dianyuanfont"><b><i>1></i></b></font></font>專制<font size=-2 color="#999900"><font class="dianyuanfont"><b><i>2></i></b></font></font>河南十四年矣，常有飛揚跋扈志，顧我能養，豈為汝駕御也！<font  size=4 color="#808080">今四方未定，勿遽發哀。厙狄干鮮卑老公，斛律金敕勒老公，並性遒直，終不負汝。可朱渾道元、劉豐生遠來投我，必無異心。賀拔焉過兒樸實無罪過。潘相樂本作道人，心和厚，汝兄弟當得其力。韓軌少戇，宜寬借之。彭相樂心腹難得，宜防護之。少堪敵侯景者唯有慕容紹宗，我故不貴之，留以與汝，宜深加殊禮，委以經略。」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 景：侯景（？<font class="english_word">∼</font>西元<font class="english_word">５</font><font class="english_word">５</font><font class="english_word">２</font>），字萬景。南朝梁朔方人。善騎射。初仕魏，後降於梁武帝，封為河南王。後篡梁自立為漢帝，為王僧辯等討平。</font></div>
<div class="Rulediv"><font class="english_word">(2)</font> 專制：獨權統治。</font><font  size=4 ></div><br><font class="dianuan_mark2">〔參考資料〕</font><br></font> </font><font  size=3>另可參考：<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22FL00000005249%22.%26v%3D-1" target=_blank><font class="dianuan_mark">《北史．卷六．齊高祖神武帝本紀》</font></a></font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
