<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">親痛仇快</td></tr>
<tr><th class="ztd1"><b>典源&nbsp;</b></th><td class="ztd2"> <font class="dianuan_mark">《後漢書．卷三三．朱浮列傳》</font><br><font  size=4 color="#808080">朱浮字叔元，沛國蕭人也。初從光武為大司馬主簿，遷偏將軍，從破邯鄲。……浮年少有才能，頗欲厲風跡，收士心，辟召州中名宿涿郡王岑之屬，以為從事，及王莽時故吏二千石，皆引置幕府，乃多發諸郡倉穀，稟贍其妻子。漁陽太守彭寵以為天下未定，師旅方起，不宜多置官屬，以損軍實，不從其令。浮性矜急自多，頗有不平，因以峻文詆之；寵亦佷強，兼負其功，嫌怨轉積。浮密奏寵遣吏迎妻而不迎其母，又受貨賄，殺害友人，多聚兵穀，意計難量。寵既積怨，聞<font class="dianuan_mark">〔之〕</font>，遂大怒，而舉兵攻浮。浮以書質責之曰：「……方今天下適定，海內願安，士無賢不肖，皆樂立名於世。而伯通獨中風狂走，自捐盛時，內聽驕婦之失計，外信讒邪之諛言，長為群后惡法，永為功臣鑒戒，豈不誤哉！</font>定海內者<font size=-2 color="#999900"><font class="dianyuanfont"><b><i>1></i></b></font></font>無私讎<font size=-2 color="#999900"><font class="dianyuanfont"><b><i>2></i></b></font></font>，勿以前事自誤，願留意顧<font size=-2 color="#999900"><font class="dianyuanfont"><b><i>3></i></b></font></font>老母幼弟。凡舉事<font size=-2 color="#999900"><font class="dianyuanfont"><b><i>4></i></b></font></font>無為親厚者所痛，而為見讎者所快。<font  size=4 color="#808080">」寵得書愈怒，攻浮轉急。明年，涿郡太守張豐亦舉兵反。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 定海內者：平定天下的人。</font></div>
<div class="Rulediv"><font class="english_word">(2)</font> 讎：音ㄔㄡˊ，通「仇」，仇怨。</font></div>
<div class="Rulediv"><font class="english_word">(3)</font> 顧：關注、照應。</font></div>
<div class="Rulediv"><font class="english_word">(4)</font> 舉事：行事。指興兵。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
