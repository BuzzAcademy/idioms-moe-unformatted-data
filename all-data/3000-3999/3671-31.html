<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">探湯赴火</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000360%22.%26v%3D-1" class="clink" target=_blank>赴湯蹈火</a>」之典源，提供參考。</font> ※＃<font class="dianuan_mark">《漢書．卷四九．爰盎鼂錯傳．鼂錯》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">且夫起兵而不知其勢，戰則為人禽，屯則卒積死。夫胡貉之地，積陰之處也，木皮三寸，冰厚六尺，食肉而飲酪，其人密理，鳥獸毳毛，其性能寒。楊粵之地少陰多陽，其人疏理，鳥獸希毛，其性能暑。秦之戍卒不能其水土，戍者死於邊，輸者僨於道。秦民見行，如往棄市，因以謫發之，名曰「謫戍」。先發吏有謫及贅婿、賈人，後以嘗有市籍者，又後以大父母、父母嘗有市籍者，後入閭，取其左。發之不順，行者深怨，有背畔之心。凡民守戰至死而不降北者，以計為之也。</font>故戰勝守固則有拜爵之賞<font size=-2 color="#999900"><font class="dianyuanfont"><b><i>2></i></b></font></font>，攻城屠邑則得其財鹵<font size=-2 color="#999900"><font class="dianyuanfont"><b><i>3></i></b></font></font>以富家室，故能使其眾蒙矢石<font size=-2 color="#999900"><font class="dianyuanfont"><b><i>4></i></b></font></font>，赴湯<font size=-2 color="#999900"><font class="dianyuanfont"><b><i>5></i></b></font></font>火，視死如生。<font  size=4 color="#808080">今秦之發卒也，有萬死之害，而亡銖兩之報，死事之後不得一算之復，天下明知禍烈及己也。陳勝行戍，至於大澤，為天下先倡，天下從之如流水者，秦以威劫而行之之敝也。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《傅子》</font></font>。</font></div>
<div class="Rulediv"><font class="english_word">(2)</font> 拜爵之賞：授予爵位作為賞賜。</font></div>
<div class="Rulediv"><font class="english_word">(3)</font> 財鹵：掠奪的財物。鹵，通「擄」，掠奪、強取。</font></div>
<div class="Rulediv"><font class="english_word">(4)</font> 蒙矢石：冒著箭矢和石頭的攻擊。蒙，冒。</font></div>
<div class="Rulediv"><font class="english_word">(5)</font> 湯：沸水。</font><font  size=4 ></div><br><font class="dianuan_mark2">〔參考資料〕</font><br></font> <font class="dianuan_mark"><font class="dianuan_mark">《傅子》</font></font>（據<font class="dianuan_mark">《三國志．卷六．魏書．董二袁劉傳．劉表》</font>裴松之注引）<br>初表謂嵩曰：「今天下大亂，未知所定，曹公擁天子都許，君為我觀其釁。」嵩對曰：「聖達節，次守節。嵩，守節者也。夫事君為君，君臣名定，以死守之；今策名委質，唯將軍所命，雖赴湯蹈火，死無辭也。以嵩觀之，曹公至明，必濟天下。將軍能上順天子，下歸曹公，必享百世之利，楚國實受其祐，使嵩可也；設計未定，嵩使京師，天子假嵩一官，則天子之臣，而將軍之故吏耳……。」</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
