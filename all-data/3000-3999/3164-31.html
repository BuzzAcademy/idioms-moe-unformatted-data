<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">鮮廉寡恥</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000611%22.%26v%3D-1" class="clink" target=_blank>寡廉鮮恥</a>」之典源，提供參考。</font> 漢．司馬相如〈喻巴蜀檄<font size=-2 color="#999900"><font class="dianyuanfont"><b><i>1></i></b></font></font>〉（據<font class="dianuan_mark">《史記．卷一一七．司馬相如列傳》</font>引）<br><font  size=4 color="#808080">相如為郎數歲，會唐蒙使略通夜郎西僰中，發巴蜀吏卒千人，郡又多為發轉漕萬餘人，用興法誅其渠帥，巴蜀民大驚恐。上聞之，乃使相如責唐蒙，因喻告巴蜀民以非上意。檄曰：……夫邊郡之士，聞烽舉燧燔，皆攝弓而馳，荷兵而走，流汗相屬，唯恐居後，觸白刃，冒流矢，義不反顧，計不旋踵，人懷怒心，如報私讎。彼豈樂死惡生，非編列之民，而與巴蜀異主哉？計深慮遠，急國家之難，而樂盡人臣之道也。故有剖符之封，析珪而爵，位為通侯，居列東第，終則遺顯號於後世，傳土地於子孫，行事甚忠敬，居位甚安佚，名聲施於無窮，功烈著而不滅。是以賢人君子，肝腦塗中原，膏液潤野草而不辭也。</font>今奉幣役<font size=-2 color="#999900"><font class="dianyuanfont"><b><i>2></i></b></font></font>至南夷，即自賊殺，或亡逃抵誅<font size=-2 color="#999900"><font class="dianyuanfont"><b><i>3></i></b></font></font>，身死無名<font size=-2 color="#999900"><font class="dianyuanfont"><b><i>4></i></b></font></font>，謚為至愚，恥及父母，為天下笑。人之度量相越<font size=-2 color="#999900"><font class="dianyuanfont"><b><i>5></i></b></font></font>，豈不遠哉！然此非獨行者之罪也，父兄之教不先，子弟之率<font size=-2 color="#999900"><font class="dianyuanfont"><b><i>6></i></b></font></font>不謹也；寡廉鮮<font size=-2 color="#999900"><font class="dianyuanfont"><b><i>7></i></b></font></font>恥，而俗不長厚也。其被<font size=-2 color="#999900"><font class="dianyuanfont"><b><i>8></i></b></font></font>刑戮，不亦宜乎！</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 檄：古代用於徵召、聲討等的官文書。音ㄒ｜ˊ。</font></div>
<div class="Rulediv"><font class="english_word">(2)</font> 幣役：幣帛之役。</font></div>
<div class="Rulediv"><font class="english_word">(3)</font> 抵誅：當誅。</font></div>
<div class="Rulediv"><font class="english_word">(4)</font> 身死無名：死了以後沒有好的名聲。</font></div>
<div class="Rulediv"><font class="english_word">(5)</font> 度量相越：氣度才量的相差。相越，相差。</font></div>
<div class="Rulediv"><font class="english_word">(6)</font> 子弟之率：做子弟的表率。</font></div>
<div class="Rulediv"><font class="english_word">(7)</font> 鮮：音ㄒ｜ㄢˇ，少也。</font></div>
<div class="Rulediv"><font class="english_word">(8)</font> 被：音ㄆ｜，遭受。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
