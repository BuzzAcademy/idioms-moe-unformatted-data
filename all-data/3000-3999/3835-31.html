<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">反老成童</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000887%22.%26v%3D-1" class="clink" target=_blank>返老還童</a>」之典源，提供參考。</font> ＃南朝梁．何遜〈神仙〉（據<font class="dianuan_mark">《何水部集．卷七》</font>引）<font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">公子曰：踆烏始照，官槐遽而欲舒；顧兔纔滿，庭英紛而就落。譬光影於飛浮，比生靈於栖託。擾擾摩肩，轔轔方駕。空怵迫於毀譽，獨慇勤於用舍。嗟向有而今無，歎後榮而前謝。清歌雅舞，暫同於夢寐；廣廈高堂，俄成於幻化。若夫洗精服食，慕道遊仙，尋玉塵於萬里，守金灶於千年。三尸可度，九轉難傳，飛騰水陸，咀嚼靈玄。若乃壁上真辭，枕中祕要，彈壓鬼神，吐納靈妙。</font>既變醜以成妍<font size=-2 color="#999900"><font class="dianyuanfont"><b><i>2></i></b></font></font>，亦反<font size=-2 color="#999900"><font class="dianyuanfont"><b><i>3></i></b></font></font>老而為少。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《舊唐書．卷一八四．宦官列傳．王守澄》</font></font>。</font></div>
<div class="Rulediv"><font class="english_word">(2)</font> 妍：音｜ㄢˊ，豔麗、美好。</font></div>
<div class="Rulediv"><font class="english_word">(3)</font> 反：回復，同「返」。</font><font  size=4 ></div><br><font class="dianuan_mark2">〔參考資料〕</font><br></font> <font class="dianuan_mark"><font class="dianuan_mark">《舊唐書．卷一八四．宦官列傳．王守澄》</font></font><br>王守澄，元和末宦者。……初元和中，守澄為徐州監軍，遇翼城醫人鄭注，出入節度使李愬家。注敏悟過人，博通典藝，棋奕醫卜，尤臻於妙，人見之者，無不歡然。注嘗為李愬煮黃金，服一刀圭，可愈痿弱重膇之疾，復能反老成童。愬與守澄服之，頗效。守澄知樞密，薦引入禁中，穆宗待之亦厚。注多奇詭，每與守澄言必通夕。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
