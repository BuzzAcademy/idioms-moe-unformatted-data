<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">出於一轍</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000001167%22.%26v%3D-1" class="clink" target=_blank>如出一轍</a>」之典源，提供參考。</font> ◎<font class="english_word">１</font>宋．洪邁<font class="dianuan_mark">《容齋續筆．卷一一．名將晚謬》</font><br>自古威名之將，立蓋世之勛<font size=-2 color="#999900"><font class="dianyuanfont"><b><i>1></i></b></font></font>，而晚謬<font size=-2 color="#999900"><font class="dianyuanfont"><b><i>2></i></b></font></font>不克終者，多失於恃功矜能<font size=-2 color="#999900"><font class="dianyuanfont"><b><i>3></i></b></font></font>而輕敵也。關羽<font size=-2 color="#999900"><font class="dianyuanfont"><b><i>4></i></b></font></font><font  size=4 color="#808080">手殺袁紹二將顏良、文醜於萬眾之中。及攻曹仁於樊，于禁等七軍皆沒，羽威震華夏，曹操議徙許都以避其銳，其功名盛矣。而不悟呂蒙、陸遜之詐，竟墮孫權計中，父子成禽，以敗大事。</font>西魏王思政<font size=-2 color="#999900"><font class="dianyuanfont"><b><i>5></i></b></font></font><font  size=4 color="#808080">鎮守玉壁，高歡連營四十里攻圍之，饑凍而退。及思政徙荊州，舉韋孝寬代己，歡舉山東之眾來攻，凡五十日，復以敗歸，皆思政功也。其後欲以長社為行臺治所，致書於崔猷，猷曰：「襄城控帶京洛，當今要地，如其動靜，易相應接。潁川鄰寇境，又無山川之固，莫若頓兵襄城，而遣良將守潁川，則表裡俱固，人心易安，縱有不虞，豈足為患。」宇文泰令依猷策，思政固請，且約，賊水攻期年、陸攻三年之內，朝廷不煩赴救。已而陷於高澄，身為俘虜。</font>慕容紹宗<font size=-2 color="#999900"><font class="dianyuanfont"><b><i>6></i></b></font></font><font  size=4 color="#808080">挫敗侯景，一時將帥皆莫及，而攻圍潁川，不知進退，赴水而死。</font>吳明徹<font size=-2 color="#999900"><font class="dianyuanfont"><b><i>7></i></b></font></font><font  size=4 color="#808080">當陳國衰削之餘，北伐高齊，將略人才，公卿以為舉首，師之所至，前無堅城，數月之間，盡復江北之地。然其後攻周彭城，為王軌所困，欲遏歸路。蕭摩訶請擊之，明徹不聽，曰：「搴旗陷陳，將軍事也；長算遠略，老夫事也。」一旬之間，水路遂斷。摩訶又請潛軍突圍，復不許，遂為周人所執，將士三萬皆沒焉。</font>此四人之過，如出一轍。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 勛：功績、功勞。</font></div>
<div class="Rulediv"><font class="english_word">(2)</font> 晚謬：晚年鑄成的錯誤。</font></div>
<div class="Rulediv"><font class="english_word">(3)</font> 恃功矜能：依仗功勛，自誇才能。</font></div>
<div class="Rulediv"><font class="english_word">(4)</font> 關羽：？<font class="english_word">∼</font>西元<font class="english_word">２</font><font class="english_word">１</font><font class="english_word">９</font>，字雲長，本字長生，三國蜀河東人。為蜀漢大將，輔佐劉備成大業，曾大破曹軍，威震一時。官歷前將軍、漢壽亭侯。後吳將呂蒙襲破荊州，被殺。諡壯繆侯。因其為人忠直仁義，廣受民間崇祀，尊其為「關公」。</font></div>
<div class="Rulediv"><font class="english_word">(5)</font> 王思政：北周太原祁人，生卒年不詳。魏孝武帝在藩時引為賓客，及即位，以預定策功封祁縣侯。西魏文帝大統年間，宇文泰柄政，信任甚深，授驃騎大將軍，鎮□農。大統四年，築玉壁城，自□農移鎮。後守潁川，抗北齊傾國之師，城破被俘。</font></div>
<div class="Rulediv"><font class="english_word">(6)</font> 慕容紹宗：西元<font class="english_word">５</font><font class="english_word">０</font><font class="english_word">１</font><font class="english_word">∼</font><font class="english_word">５</font><font class="english_word">４</font><font class="english_word">９</font>，北齊代人。初從爾朱榮，後以軍功封索盧縣侯，累遷并州刺史。爾朱兆以為長史，兆敗，歸高歡。東魏孝靜帝時，以軍功進爵為公。侯景叛亂，紹宗以東南道行臺討之於渦陽，大捷。又為南道行臺攻西魏王思政於潁川，死於斯役。</font></div>
<div class="Rulediv"><font class="english_word">(7)</font> 吳明徹：西元<font class="english_word">５</font><font class="english_word">１</font><font class="english_word">４</font><font class="english_word">∼</font><font class="english_word">５</font><font class="english_word">８</font><font class="english_word">０</font>？，字通昭，南朝陳秦郡人。略涉書史經傳，從汝南周弘正學天文遁甲，略通其術。入陳，遷安南將軍。宣帝時，詔加侍中，統眾軍十餘萬北征，進克仁州，封南平郡公。進攻彭城，大破北齊軍於呂梁，授南兗州刺史。後為北周徐州總管梁士彥擊敗，與將士三萬人均被俘，卒於長安。</font> </div><br><div>◎<font class="english_word">２</font>宋．洪邁<font class="dianuan_mark">《容齋三筆．卷三．奸鬼為人禍》</font><br>晉景公疾病，求醫於秦，秦伯使醫緩為之，未至，公夢疾為二孺子，曰：「彼良醫也，懼傷我，焉逃之？」其一曰：「居肓之上，膏之下，若我何？」醫至，曰：「疾不可為也。」隋文帝以子秦孝王俊有疾，馳召名醫許智藏，俊夢亡妃崔氏泣曰：「本來相迎，如聞許智藏將至，其人當必相苦，奈何！」明夜復夢，曰：「吾得計矣，當入靈府中以避之。」及智藏至，診俊脈，曰：「疾已入心，不可救也。」二奸鬼之害人，如出一轍。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
