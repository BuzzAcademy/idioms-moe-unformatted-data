<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">十行一目</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000436%22.%26v%3D-1" class="clink" target=_blank>一目十行</a>」之典源，提供參考。</font> ※＃漢．孔融〈汝潁優劣論〉（據<font class="dianuan_mark">《藝文類聚．卷二二．人部六．品藻》</font>引）<font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">融以為汝南士勝潁川士。陳長文難，融答之曰：「汝南戴子高親止千乘萬騎，與光武皇帝共於道中，潁川士雖抗節，未有頡頏天子者也。汝南許子伯與其友人共說世俗將壞，因夜舉聲號哭，潁川雖憂時，未有能哭世者也。汝南府許掾教太守鄧晨圖開稻陂數萬頃，累世獲其功，夜有火光之瑞，韓元長雖好地理，未有成功見效，如許掾者也。汝南張元伯身死之後，見夢范巨卿，潁川士雖有奇異，未有能神而靈者也。</font>汝南應世叔<font size=-2 color="#999900"><font class="dianyuanfont"><b><i>2></i></b></font></font>，讀書五行俱下，潁川士雖多聰明，未有能離婁並照<font size=-2 color="#999900"><font class="dianyuanfont"><b><i>3></i></b></font></font>者也。<font  size=4 color="#808080">汝南李洪為太尉掾，弟煞人當死，洪自劾詣閤，乞代弟命，便飲酖而死，弟用得全，潁川雖尚節義，未有能煞身成仁如洪者也。汝南翟子威為東郡太守，始舉義兵以討王莽，潁川士雖疾惡，未有能破家為國者也。汝南袁公著為甲科郎，上書欲治梁冀，潁川士雖慕忠讜，未有能投命直言者也。</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《梁書．卷四．簡文帝本紀》</font></font>、<font class="dianuan_mark"><font class="dianuan_mark">《北齊書．卷一一．文襄六王列傳．河南王康舒孝瑜》</font></font>。</font></div>
<div class="Rulediv"><font class="english_word">(2)</font> 應世叔：應奉，字世叔，東漢汝南人，生卒年不詳。少聰明，自幼及長，凡所經履，莫不暗記，讀書五行並下。桓帝時為武陵太守、司隸校尉。糾舉奸違，不避豪戚，以嚴厲為名。</font></div>
<div class="Rulediv"><font class="english_word">(3)</font> 離婁並照：與古代名人離婁相輝映。離婁，黃帝時人，相傳能視百步之外，見秋毫之末。</font><font  size=4 ></div><br><font class="dianuan_mark2">〔參考資料〕</font><br></font> ■<font class="dianuan_mark"><font class="dianuan_mark">《梁書．卷四．簡文帝本紀》</font></font><br>太宗幼而敏睿，識悟過人，六歲便屬文，高祖驚其早就，弗之信也，乃於御前面試，辭采甚美。高祖歎曰：「此子，吾家之東阿。」既長，器宇寬弘，未嘗見慍喜。方頰豐下，鬚鬢如畫，眄睞則目光燭人。讀書十行俱下。九流百氏，經目必記；篇章辭賦，操筆立成。博綜儒書，善言玄理。自年十一，便能親庶務，歷試蕃政，所在有稱。■<font class="dianuan_mark"><font class="dianuan_mark">《北齊書．卷一一．文襄六王列傳．河南王康舒孝瑜》</font></font><br>初，孝瑜養於神武宮中，與武成同年相愛。將誅楊愔等，孝瑜預其謀。及武成即位，禮遇特隆。帝在晉陽，手敕之曰：「吾飲汾清二盃，勸汝於鄴酌兩盃。」其親愛如此。孝瑜容貌魁偉，精彩雄毅，謙慎寬厚，兼愛文學，讀書敏速，十行俱下，覆棋不失一道。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
