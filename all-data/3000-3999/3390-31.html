<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">談過其實</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000654%22.%26v%3D-1" class="clink" target=_blank>言過其實</a>」之典源，提供參考。</font> ＃漢．應劭<font class="dianuan_mark">《風俗通義．卷二．正失》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">成帝曰：「其治天下，孰與孝宣皇帝？」向曰：「中宗之世，政教明，法令行，邊境安，四夷親，單于款塞，天下殷富，百姓康樂，其治過於太宗之時，亦以遭遇匈奴賓服，四夷和親也。」上曰：「後世皆言文帝治天下幾至太平，其德比周成王，此語何從生？」向對曰：「生於言事。文帝禮言事者，不傷其意，群臣無小大，至即便從容言，上止輦聽之，其言可者稱善，不可者喜笑而已。言事多褒之，後人見遺文，則以為然。世之毀譽，莫能得實，審形者少，隨聲者多，或至以無為有。……」向以為如此。及世間言文帝小生於軍中，長大祭代東門外，使者求得之，因立為代王，徵當即位，後期，日為之再中，集上書囊，以為前殿帷，常居明光宮聽政，為薄太后持三年服，治天下，致升平，斷獄三百人，粟一升一錢：</font>凡此十餘事，皆俗人所妄傳，言過其實，及傅會<font size=-2 color="#999900"><font class="dianyuanfont"><b><i>2></i></b></font></font>，或以為前皆非是，如劉向言。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《三國志．卷三九．蜀書．董劉馬陳董呂傳．馬良》</font></font>。</font></div>
<div class="Rulediv"><font class="english_word">(2)</font> 傅會：牽強、附會。</font><font  size=4 ></div><br><font class="dianuan_mark2">〔參考資料〕</font><br></font> <font class="dianuan_mark"><font class="dianuan_mark">《三國志．卷三九．蜀書．董劉馬陳董呂傳．馬良》</font></font><br>良弟謖，字幼常，以荊州從事隨先主入蜀，除緜竹成都令、越嶲太守。才器過人，好論軍計，丞相諸葛亮深加器異。先主臨薨謂亮曰：「馬謖言過其實，不可大用，君其察之！」亮猶謂不然，以謖為參軍，每引見談論，自晝達夜。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
