<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">格格不納</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000220%22.%26v%3D-1" class="clink" target=_blank>格格不入</a>」之典源，提供參考。</font> 宋．陸九淵〈與徐子宜書〉其二（據<font class="dianuan_mark">《象山全集．卷五》</font>引）<br><font  size=4 color="#808080">婺女之行道經上饒，往往聞說其守令無狀，與臨川大不相遠。既而，聞景明劾罷上饒、南康二守，方喜今時監司乃能有此，差強人意。劉文潛作漕江西，光前絕後，至其帥湖、廣，乃遠不如在江西時，人才之難如此。某人始至，人甚望之。舊聞先兄稱其議論，意其必不碌碌，乃大不然。明不足以得事之實，而姦黠得以肆其巧；公不足以遂其所知，而權勢得以為之制。自用之果，反害正理。正士見疑，忠言不入，護吏而疾民，陽若不任吏而實陰為所賣。姦猾之謀，無不得逞；賄賂所在，無不如志。聞有一二行遣，形若治吏而偽文詭辭、諂順乞憐者，皆可回其意。下人轉移其事，如轉戶樞，胥輩窺之，審玩之熟，為日久矣。</font>所欲為者，如取如攜<font size=-2 color="#999900"><font class="dianyuanfont"><b><i>1></i></b></font></font>，不見有毫髮畏憚之意。惟其正論誠意，則扞格<font size=-2 color="#999900"><font class="dianyuanfont"><b><i>2></i></b></font></font>而不入，乃以此自謂其明且公也。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 如取如攜：想要什麼就拿什麼。指貪瀆巧取之行。</font></div>
<div class="Rulediv"><font class="english_word">(2)</font> 扞格：互相牴觸。扞，音ㄏㄢˋ。</font></div>
</td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
