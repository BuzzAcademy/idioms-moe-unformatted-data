<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">遺珠滄海</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000000345%22.%26v%3D-1" class="clink" target=_blank>滄海遺珠</a>」之典源，提供參考。</font> ＃<font class="dianuan_mark">《新唐書．卷一一五．狄仁傑列傳》</font><font size=-2 color="#999900"><font class="dianyuanfont"><b><i>1></i></b></font></font><br>狄仁傑字懷英，并州太原人。為兒時，門人有被害者，吏就詰，眾爭辨對，仁傑誦書不置，吏讓<font size=-2 color="#999900"><font class="dianyuanfont"><b><i>2></i></b></font></font>之，答曰：「黃卷<font size=-2 color="#999900"><font class="dianyuanfont"><b><i>3></i></b></font></font>中方與聖賢對，何暇偶<font size=-2 color="#999900"><font class="dianyuanfont"><b><i>4></i></b></font></font>俗吏語耶？」舉明經，調汴州參軍。為吏誣訴，黜陟使<font size=-2 color="#999900"><font class="dianyuanfont"><b><i>5></i></b></font></font>閻立本召訊，異其才，謝曰：「仲尼稱觀過知仁，君可謂滄海遺珠矣。」薦授并州法曹參軍。<font  size=4 color="#808080">親在河陽，仁傑登太行山，反顧，見白雲孤飛，謂左右曰：「吾親舍其下。」瞻悵久之，雲移乃得去。同府參軍鄭崇質母老且疾，當使絕域。仁傑謂曰：「君可貽親萬里憂乎？」詣長史藺仁基請代行。仁基咨美其誼，時方與司馬李孝廉不平，相語曰：「吾等可少愧矣！」則相待如初，每曰：「狄公之賢，北斗以南，一人而已。」</font></font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於唐．牟融〈寄永平友人〉詩二首之二。</font></div>
<div class="Rulediv"><font class="english_word">(2)</font> 讓：譴責。</font></div>
<div class="Rulediv"><font class="english_word">(3)</font> 黃卷：書籍。古時為防書蠹，多用黃蘗染紙，因紙色黃，故稱為「黃卷」。</font></div>
<div class="Rulediv"><font class="english_word">(4)</font> 偶：和。</font></div>
<div class="Rulediv"><font class="english_word">(5)</font> 黜陟使：唐太宗時恢復對地方的監察制度，派卿、監巡察各州，有罷免或升擢地方官吏之權，稱為「黜陟使」。黜，音ㄔㄨˋ，貶斥。陟，音ㄓˋ，提升。</font><font  size=4 ></div><br><font class="dianuan_mark2">〔參考資料〕</font><br></font> 唐．牟融〈寄永平友人〉詩二首之二<br>朔風獵獵慘寒沙，關月寥寥咽暮笳。放逐一心終去國，驅馳千里未還家。青蠅點玉原非病，滄海遺珠世所嗟。直道未容淹屈久，暫勞蹤跡寄天涯。</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
