<table width="90%" border="0"><tr><td><script>function openfile(url) {fullwin = window.open(url, "fulltext", "toolbar=no,location=no,directories=no,status=no,menubar=no,scrollbars=yes,resizable=yes");}</script><div class="layoutclass_pic"><div class="layoutclass_first_pic"><table class="ztable"><tr><th class="ztd1"><b>成語&nbsp;</b></th><td class="ztd2">逐末遺本</td></tr>
<tr><th class="ztd1"><b>典源&nbsp;</b></th><td class="ztd2"> 此處所列為「<a href="/cgi-bin/cydic/gsweb.cgi?o=dcydic&schfmt=text&gourl=%3De0%26sec%3Dsec1%26op%3Dsid%3D%22CW0000001332%22.%26v%3D-1" class="clink" target=_blank>捨本逐末</a>」之典源，提供參考。</font> ＃<font class="dianuan_mark">《呂氏春秋．士容論．上農》</font><font size=-2 color="#999900"><font class="dianyuanfont"><b><i>1></i></b></font></font><br><font  size=4 color="#808080">三曰：古先聖王之所以導其民者，先務於農民。農非徒為地利也，貴其志也。民農則樸，樸則易用，易用則邊境安，主位尊。民農則重，重則少私義，少私義則公法立，力專一。民農則其產復，其產復則重徙，重徙則死其處而無二慮。</font>民舍<font size=-2 color="#999900"><font class="dianyuanfont"><b><i>2></i></b></font></font>本而事<font size=-2 color="#999900"><font class="dianyuanfont"><b><i>3></i></b></font></font>末，則不令；不令則不可以守，不可以戰。民舍本而事末，則其產約<font size=-2 color="#999900"><font class="dianyuanfont"><b><i>4></i></b></font></font>；其產約而輕遷徙，輕遷徙，則國家有患，皆有遠志，無有居心<font size=-2 color="#999900"><font class="dianyuanfont"><b><i>5></i></b></font></font>。民舍本而事末，則好智<font size=-2 color="#999900"><font class="dianyuanfont"><b><i>6></i></b></font></font>；好智則多詐，多詐則巧法令<font size=-2 color="#999900"><font class="dianyuanfont"><b><i>7></i></b></font></font>，以是為非，以非為是。</font> <br><font class="dianuan_mark2">〔注解〕</font><br></font>
<div class="Rulediv"><font class="english_word">(1)</font> 典故或見於<font class="dianuan_mark"><font class="dianuan_mark">《戰國策．齊策四》</font></font>。</font></div>
<div class="Rulediv"><font class="english_word">(2)</font> 舍：通「捨」，音ㄕㄜˇ，捨棄。</font></div>
<div class="Rulediv"><font class="english_word">(3)</font> 事：從事。</font></div>
<div class="Rulediv"><font class="english_word">(4)</font> 產約：農作物生產量少。約，減少。</font></div>
<div class="Rulediv"><font class="english_word">(5)</font> 居心：安居鄉土之心。</font></div>
<div class="Rulediv"><font class="english_word">(6)</font> 好智：喜愛耍小聰明。好，音ㄏㄠˋ。</font></div>
<div class="Rulediv"><font class="english_word">(7)</font> 巧法令：工於玩弄法令。</font><font  size=4 ></div><br><font class="dianuan_mark2">〔參考資料〕</font><br></font> <font class="dianuan_mark"><font class="dianuan_mark">《戰國策．齊策四》</font></font><br>齊王使使者問趙威后。書未發，威后問使者曰：「歲亦無恙耶？民亦無恙耶？王亦無恙耶？」使者不說，曰：「臣奉使使威后，今不問王，而先問歲與民，豈先賤而後尊貴者乎？」威后曰：「不然。苟無歲，何以有民？苟無民，何以有君？故有問舍本而問末者耶？」</font></td></tr>
</td></tr></table></div> <!-- layoutclass_first_pic --><div class="layoutclass_second_pic"></div> <!-- layoutclass_second_pic --></div> <!-- layoutclass_pic --></td></tr></table>
